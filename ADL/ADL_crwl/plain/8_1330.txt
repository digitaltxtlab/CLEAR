Dageneudkom i anden halvdel af november 1905, kostede 1 kr. og omfatter 64 sider. Stregerne på omslaget måler 65 mm. Omslagets 2.-4. side rummer anmeldelser afJordi uddrag og oplyser, at forlagsboghandleren nu er Hans Riegel, Lemvig.1Dagene, Viser og Digte. I Kommission hos Hvidehus Boglade, Vejle. 1905.2 blank. 3 titel(=omslag). 4Trykt i Lemvig Bogtrykkeri.5-59 digte. 60 blank. 61-62Forklaring paa jydske Ord og Talemaader.63Indhold,derunder:Titelblad, Tegninger og et Træsnit af Forfatteren.64 blank.




Strandvalmue



Strandvalmue,

Blomsterlue,

Blomsterlue ved Bredning blaa!

Du blusser paa skønne,

stridbart grønne

Planter, der modigt i Sandet staa,

fjedrende stinde

mod salte Vinde,

salte Vinde fra Bredning blaa.



Strandvalmue,

Blomsterlue,

Blomsterlue paa nøgen Strand!

Fra grønne Tander

dit Gule bander

paa Livets Ret imod Sø og Sand.

Fjernt fra de fagre,

fede Agre

staar Du som Kætter i Verdens Ban.



Blomst ved Bredning,

Plante-Hedning!

Over Dig flagrer den friske Dag.

Dit salte Væsen

med Søvinds Blæsen

mødes i indre stridt Behag.

Stundom vel svier

Roden, der dier

Strand, som slubrer i Bølgeslag.






Strandvalmue,

Blomsterlue,

Blomsterlue ved Bredning blaa!

Bondemands Datter

med hvippende Patter

ser du forsigtig i Badet gaa.

Flyndren glider,

Krabben bider,

Krabben bider i Pigens Taa.



Blomsterflamme!

Bølgens Kamme

hvassere tirres mod Efteraar.

Frø bliver modne.

Frugter skal raadne.

Mændene ud med Leerne gaar.

Stormene lange

omkring din Tange

slukker dit sidste Blus for i Aar.

1905


Vinternat



Den høje, bitre Vinternat

sig hvælver med sin Kulde

som en uhyre Paddehat

over de tykke Mulde.



Med stivnet Skin paa Vægterpost,

med Lys, den kun maa laane,

hænger deroppe i Himlens Frost

den haarde, døde Maane.






Og knortet Jord, hvis Kulde gik

dybt ned om Frø og Kerner,

møder saa mangt et pigget Blik

fra Rummets onde Stjerner.



En lang og langsom Nattevind

langs Vejens Ledningstraade

synger igennem Landet ind

en ny og navnløs Vaade.



Smaahuse hælder sig mod Skrænt,

forknyt, i kuldskær Krykken.

Gaardene ligger indadvendt

og vender Verden Ryggen.



De slukte Ruder, Egnen rundt,

er tykt med Is bestrøgne,

stirrer saa vist mod Horisont

som stakkels stærgraa Øjne.



Forhærdet Skin og Skygger staar,

en størknet Vemods-Dvale.

Jegervel ej en død, der gaar

i Underverdnens Dale?



Hej ... Jordens Runding drog et Suk,

der sprængte Søens Panser

med Lyd som et hastigt Gennemhug

bag Bakkers Ekko-Skanser.



Et Latterskred i Søvne lød

fra Dybets Trold-Alkover ...

Ligger i Muld og mørke Skød

et Sejersskrig og sover?

1905




Vesterhavet



Jeg stod en Vinterskumring i Bovbjerg Skrænt.

Et stormhidset Helvedhav laa under mine Fødder,

Ildsøernes kolde Ætling, det Lavlands-Element,

der knækker Skibes Staalskal, somviknækker Nødder.



Krumryggede Bølge-Udyr fra Horisonten brød.

Med salte Fræs de stampede sig over de lange Revler.

Rygende og kogende, som Bunden laa i Glød,

stormede de Brændingen og sled hinanden i Trævler.



De raste om Vragenes Ribbens rustne Staal,

der stritter op af Sandet, som Arme i Nød sig løfter.

Bidder af Skræntens Lerskorp forsvandt i det vaade Baal.

Lange, lystne Tunger slikked i alle Kløfter.



En Sodomas Røg og Ross over Havstokken drev,

mens de Uhyrer brødes om Bovbjergs Knolde.

De stiveste Stenskrig i Øret stak og rev,

som boret ud af Halsen paa Tolvhestes Trolde.



De Skrig de vækker Minder i Menneskets Bryst

om en brændende Kamplarm i Tidernes Dagning,

mellem Kulde og Hede, i Rædsel og Lyst.

Jeg mærker som en svimlende Solmoder-Dragning.



Paa Solen raser Ild, som paa Jorden raser Hav,

der gaar Brandfogs Brænding mod forkullede Kyster.

Den hvirvler sig endnu om sit himmelske Nav

som et fraadende Stjernebaal, en Vaade af Lyster.

1905




Maj



Nu leger Lam og Børn med kaade Spræl,

Insekter snurre gennem Luften vide.

Vi køre lystigt til den lyse Side

paa Solsystemets store Karussel.



De grønne Farver op af Mulden skride,

en saftig Drømmefryd mod Solens Brand

her fra min Fod og til min Verdens Rand.

Og Livsens Grønt brød frem af Træer stride.



Der lokkes lystne Dryp fra Koens Tand

ved Græssets Lugt. Og vævre Katte klavre

i Hylden op mod Fugletriller favre.

Og Pigen rødmer for den unge Mand.



To gamle Ægtefolk om Huset stavre.

De sætte sig paa Sønnesønnens Harv

med Minders Efterlyst i magtløs Marv

og ser paa Bondens Sæd og Lokes Havre.



Den Stjerne-Lap, de tog og gav i Arv,

er Hjertet kær, skønt Legemet blev krummet,

forrejst paa Jordens Kurver gennem Rummet,

og har til Vækst og Fremtid ingen Tarv.



En Krøbling, knækket ved et Hestespark,

har lagt sig under Diget hos sin Krykke

og digter søde Vers, han lader trykke

og sælger rundt blandt Bønder Ark for Ark.



De unge Piger sig med Blomster smykke

og skære Hjerter ud i Træers Bark

og smile ved, at hver en Urt paa Mark

forsigtig aabner Kønnet for sin Lykke.






I Grøftekantens mest fordrukne Grøde

ligger et Udskud, evig Optimist,

som, overspændt af Foraarsfryd, tilsidst

paa Jordens Sundhed drikker sig til Døde.



Vellystig yppigt Æbletræet staar,

de blostertunge Grene døsigt dovne

og blive daglig mer og mer besovne -

o hvilket Svangerskab! o hvilken Vaar!



Igennem Engen blinker Aa og Strøm,

der gyldent Fjord og Søer sammenkoble.

Om alting hvælver, spændt af Sol og Drøm,

sig Himlen som en bristefærdig Boble.

1905


Stille Midnat



Op af Jorden

stirrer Fjorden

i stumt fordybet

hypnotisk Daanen

mod Midnatshimlen

med Stjernevrimlen

og Halvmaanen.



Hist paa et Vrag,

mod Grundene kæntret,

sidder Søfuglen

og tror sig Centret

i Himmelkuglen

og Evigheden.

Himmel foroven.

Himmel forneden.






Dybt i Skoven

fra Krat til Krone

ej Sus, ej Tone,

ej Vift, ej Trille ...

Dybt i Skoven

som Døden stille ...



Over Engen

saa sart en Duften

hviler sig tyst

i Natteluften.

Ej Straa, der bæve ...

Næppe et Ryst

i Spindelvæve ...

Ej Myg, der summer ...

Kun Slummer.



Fjernt og nært

saa tyst og sært,

saa dybt og sælsomt

halvmaane-skært ...

Over Dal og Banke

en spinkel Tanke

af Skin og Skygge.



Sindet føler

det dødsens-tavse

som flygtig Pavse

i Livets Væren ...



Sindet lytter,

som om det vented

fra Firmamentet,

hvor Verdner vandre






Bane om Bane,

et Bud saa lønligt,

saa ingen andre

maatte det ane.

1901


Ved Fjorden



Jeg elsker de kløftede Bakker,

hvorunder min Barndom Lyset saa',

hvor Skygger med Tænder og Takker

før Aften langt over Agren laa.



Om Morgenen flunked en gylden,

skællet Solhud paa Fjorden der.

Og Killingen lumsked i Hylden,

men fik nok hverken Fugl eller Fjer.



Jeg saa paa Vandenes Slikken

om glatte Sten paa den lange Strand.

Jeg hørte den klingre Prikken

af Tordenregn i et stille Vand.



Jeg sejled, hvor Fiskene svømme

paa farefuld Færd blandt Fristerens Agn.

Jeg lytted til Bøndernes sære Sagn,

der minder om onde Drømme.



Jeg husker vor gamle Vaaning,

hvor vilden Malurt groed i Mur.

Taget var grønnende Skraaning.

Det Hus var et stenet Stykke Natur.



Om Sylden var der saa frodigt

af grønne, fligede Urter smaa.






De vokste nøjsomt og modigt

og lod sig med Taalmod træde paa.



Og Sommerregnen ved Gavlen

skralded i Tordenskræpperne rap,

mens Tudser med barnlig Kravlen

slæbte de kolde Maver i Sjap.



En susende Fuglesvæven

var der ved Stranden i Sommervejr.

Og Frøernes knabrede Dræven

om Aftenen lød over Eng og Kær.



Med Grøde i Sindenes Rødder

leged vi Børn ved det høje Korn.

Vi sprang paa hærdede Fødder

blandt Gærdernes Tidsler og Agertorn.



Jeg tænker paa Høstens Tider.

Fader førte de buede Hug

ind imod Agerens Sider.

Kornet faldt under tørre Suk.



De minded om Døden og Veen.

Moder samlede Skaaret i Neg.

Og Fader hvæssede Leen,

saa Eggen arrigt mod Strygen skreg.



Snart trak jeg af Sted med Kvæget

og fæsted hvert Høved ved sin » Hæl«.

Snart lød gennem Faarebræget

et helligt Krav til min Hyrdesjæl.



Jeg løb mellem Bakken og Fjorden

omkap i en overmodig Hast

med Skyernes Skygger paa Jorden,

Smaadyr under Foden som Bobler brast.






Jeg lytted i Aftensvale,

naar hele Naturen andægtig holdt Mund.

Kun fjernt i krogede Dale

vuffed en underjordisk Hund.



Min Sang er en Mindekæde.

Jeg gjorde den gerne altfor lang.

Hvert Vers er en gammel Glæde,

jeg værner om gennem Tidens Gang.

2/10 1905


Eftersommer



Nu er det sildig Eftersommer.

Farver bliver saa visdomsklare.

Sundhed ældes i Renheds Ro.

Kornets Stængler er stubbede Tommer,

stikker Poten paa flygtende Hare.

Græsset vil stedse for Guds Skyld gro.



Græsset om Jordens krumme Rygge

vækker grønnen Alvor i Sjæle.

Vinden klager i Sprække og Fals:

Natten lurer i Dagens Skygge,

Døden løber i Livets Hæle,

Lidelsen hænger om Lykkens Hals.



Skumle Byger med glanende gule

Uvejrshatte i Bule ved Bule

stamper af Sted paa tykke Hagel.

Anelser skjarer i Græsset paa Toften.

Bygerne bærer vel skjult under Koften

kolde Tordeners dumpe Slagel.

3/10 1905




Staden i Østerled



Der er en Stad i Østerled

med Taarn og gyldne Tage.

Der drypper Evigheden ned

i gode, gyldne Dage.

Jeg sværger dig ved Himlens Blaa:

did skal du aldrig, aldrig naa.



Der leges trindt om Murens Ring

i Lykkens Barnelatter.

Algodheds Høvder gaar omkring

med gavmildt aabne Patter.

Du smed vel glad i Havets Blaa

dit Gods og Guld for did at naa.



Der bærer alle Blomster Frugt,

og alle Rødder glædes.

Og Græsset med den svale Lugt

gror frem saa rask, det ædes.

Alt Folk og Fæ i alle Land

maa længes did med vaaden Tand.



Der vokser ingen Smertens Tjørn,

sker intet Skræmsels Jærtegn.

Og der faar alle Piger Børn,

og alle Mænd faar Kærtegn.

Og Troskab er et ukendt Ord,

hvor intet skinsygt Hjerte bor.



Hvad? Gik din Længsel i min Saks?

Da husk: om did du naaede,

du fik et Spark i Enden straks.

Men trøst dig, thi jeg spaaede,

jeg svor dig til ved Himlens Blaa:

did skal du aldrig, aldrig naa.

10/7 1905




I Cirkus



Naar Dag paa Dag forstandig gik

i Kampen for de høje Maal,

at skaffe Klæder, Mad og Drik,

at kaste Ved paa Selvets Baal,

saa vi kan holde længe ud

til allehaande Pligters Bud,

at øve Værk, som smuldrer hen,

saasnart vi vel er Jord igen -

  da er en Cirkus-Aften,

  en Flammedaab for Kraften,

  et Bad, hvor Sjælen syder

  i lønlige Processer,

  som Sejd i Heksegryder

  ved gamle Djævlemesser.



Musikken styrter ud af Horn

og alskens Instrumenter,

som Hagelbygers tunge Korn,

som Vrøvl af Klownens Hals.

Og Dyr og Daarer, samlet rundt

paa alle Kontinenter,

de skabe sig og piskes rundt

i Vanvids Reel og Vals.

  Hurra, Hurra, Hurra!



Jeg mærker i det vilde Styr

endnu i mig det vilde Dyr,

den Urskovs-Hylets Sfære,

hvor Poesiens Frø var lagt,

hvorfra dens Vækst blev langsomt bragt

ved onde Øjne, Tand og Kniv

til tæmmede Vokalers Pragt,

til sirlig Sang om Død og Liv

og kom saa højt i Ære. -






Nu farer fire Heste ind.

Musikken er en Hvirvelvind

i vildest Fald og Stigen,

en overdaadig Skrigen

af Luft, der pines gennem Rør,

af Tarmestreng, der slides mør,

af Nerver, som den Onde klør.



Nu knalder Pisken haardt.

Musikken et andet Tempo faar.

De fire standser kort.

De pludselig Nakken i Vejret slaar

og rundt i Manegen paa Bagben gaar

til Trommer og Horn og Trompeter.

De gaar som i mystisk Herredom,

i Overnatur, der minder mig om

de fire store Profeter. -



  Slaa Heste, Klowner, Djævle løs

  med Larm fra alle Sider!

  Hurra for hver en hastig Tøs,

  der rundt Manegen rider!

  Det er som vilde Kværne

  roterer om min Hjerne.

  Hvor er min lille Kerne?

1904


Reformatoren



Tys! Sæt dig hos os! Fra et Hul i et Skæg

flyver heftige Ord gennem Salen,

og Meninger laskes mod Dør og mod Væg,

og Livssynet løftes en Alen.






Kom! Skynd dig! Og hør, hvor det knalder i Luft

med Sandhed - i løse Patroner.

Her smaddres der Drømme med Brølfornuft.

Her skydes der Myg med Kanoner.



Han skælder forstenede Tusindaars-Mænd,

som staar paa de Tusindpunds Sokler

og vender det døveste Øre til Skænd,

forglemmende Knipler og Knokler.



Hvad! Knurrer I, Folk? Slog han Hul paa jer Gud?

Kom der Spyt paa jer lutherske Mening?

Tilgiv ham. Han vil, I skal hugge ham ud

i en overnaturlig Forstening.

10/7 1905


Nabostjerner



Her har man alt længe troet,

at Planeten Mars var beboet.

I Kikkert af større Kaliber

har den nemlig vist nogle Striber,

der saa' saa fornuftige ud,

at de næppe var skabte af Gud.



Paa Mars har man forhen troet,

at Jorden vist var beboet.

Det Skøn man dog maatte forlade

med den Motivering - ak ve:

at der paa dens Overflade

var intet fornuftigt at se.

16/8 1905




Jens Højby



Fuglene stige og svinde

ind under Skyernes Uld.

Ormene bore sig, blinde,

gennem den mørke Muld.



Langsomt Skæbnerne tvindes.

Øjeblikkene gaar.

Enkelte Stunder vi mindes,

spredt, i enkelte Aar.



Lys og Mørke har hersket

skiftevis i hvert Døgn.

Blev Sandhed i Langhalm tærsket,

jubled vi over en Løgn.



Jag af Luner og Briser.

Idelig Bølgegang ...

Efter de muntre Viser

gør vi en sørgelig Sang.



Dagen sin Rigdom naadig

mod levende Øjne vender.

Ormene higer med graadig

Blindhed i begge Ender. -



Paa de velsignede Agre

trives de frodige Køer.

Ensom ligger den magre

Bonde Jens Højby og dør.



Mager det var han saalænge,

skønt han tærede kendeligt

paa Kvæg og Marker og Enge.

Hvo æder sig fra sit Endeligt?






Han dør just ikke af Alder,

er kun et Halvhundred Aar.

Des mere kedsomt det falder,

og trægt og langsomt det gaar.



Han ligger i kalket Kammer,

ser med dogrende Hjerne

ud gennem Rudernes Rammer

hen i det drivende fjerne.



Vender omsider Bagen

med et taalmodigt Besvær

til sin Kvadrat af Dagen,

mens han fordøjer et Skær.



Hvert et Skær over Himlen

vækker bestemte Minder.

Levede Timers Baggrundslys

inde i Hovedet skinner.



Han mindes den Ungdomshaaben,

der spøger i Midnatsdrøm -

en Seen Himmelen aaben

bagved en Kjolesøm.



Hun, som han højest ophøjede,

sejled for vildfar Vind.

Hun, som medhamsig nøjede,

blev en krasbørstig Kvind.



Lad Knægtene knubbes om Glæde,

der vindes i Tøseleg!

Hanhar opgivet at æde

og ligger paa Dydens Vej.






Han føler ej mange Piner.

Han følger i Ensomhed

Vinduets skiftende Miner

og Mindernes løse Skred.



Han husker ogsaa, hvorledes

hans Moder, da han var Dreng,

laa Aar igennem og sledes

af Sygdom i samme Seng.



Ja, ja. Det Liv, som man sanker

sig møjsomt sammen paa Jord,

falmer til blege Tanker,

som i Ens Hoved bor.



Edderkopperne kravle

rejsende op og ned

ad Væggens hvidtede Tavle.

En Mus ved Døren bed.



Fra Revnen, vidt forgrenet,

i Væggen, ved Hjørneknækket,

falder Klør-Attenbenet

ned paa Pudebetrækket.



Han husker, at da hans Mo'r laa svag

her i den samme Seng,

kaldte hun paa ham en Dag:

»Kom herhen lille Dreng!«



»Se, hvad er det, som pirker

»her paa min venstre Side.

»Det er ved at gøre mig ræd.

»Det vilde jeg gerne vide«.






Hastig til Sengestok

lille Jens Højby løb.

Det var en Tvestjært-Flok,

som paa hans Moder krøb.



Han fik ondt i sin Sjæl.

Dyrene løb paa hans Mo'r,

som naar man letter en Fjæl,

der længe har ligget mod Jord.



Naa jaja. Herre Gud.

Kravler det lidt under Uld,

værre det er med alskens Kravl

nede i Sengen af Muld.



I Gaarden stryges en Le med Klem.

De lange Staalstrøg hvæse.

Stift krummer sig Lyden frem,

som snydt fra en næb-lang Næse.



Riven skraber mod Gavl.

Kløvren er tjenlig til Slæt.

Andre skal fælde Jens Højbys Avl.

Selv er han altfor træt.



Karlen hujer paa Pigen.

Nu skal de følges af Sted

ned for at meje ved Sigen.

Kom det Jens Højby ved?



Fluerne om ham summer.

Lydens løsagtige Spind

hilder i Slør og Slummer

Jens Højbys flakkende Sind.






Han drømmer om Velmagtsdage,

og det i sit Ansigts Sved.

Det rokker i Leens Knage,

saaledes mejer han ned.



Men længe sover han ikke.

Han vaagner skuffet og træt.

Paa Panden Fluerne prikke.

Han blev ej færdig med Slæt.



Han ligger i Afmagts Hede

og drejer sig lidt omkring.

Solen er ikke nede.

Alt lader som ingenting.



Han giver sin vaade Pande

et Strøg af sin haarde Haand.

Han pirker ved Livets Tande

og strækker et Senebaand.



Han ønsker, mens andre jage

mod kommende Tiders Svøb,

at skrue Jorden tilbage

en tredive Solomløb.



Dog hvad ... Den vilde jo rende

igen som før af Sted.

Og naar de Aar var til Ende,

hvad var da vundet derved?



Saa kunde En atter ligge

her i den samme Seng

og rundt i Krogene kigge

og huske paa noget iflæng.






Langsomt fremad der vindes,

men naar En Dødslejet naar,

kan i et Nu man mindes

hele det Slæb af Aar .....



Alt, hvad der blev tilbage,

er kun en Eftersmag.

Den er lidt flov at smage.

Jens Højby gaber i Dag.



Andre gøde og grave

og vente paa Frugt og Frø.

HelehansLivs-Opgave

er nu at ligge og dø.



- Med Skrue bag i Skuden

styrer et Spyfluejærn

hovedkulds imod Ruden.

Stop! Du slog nok din Stjern.



Bagved sit stille Garn

haaber Edderkoppen:

»Bare jeg havde det Skarn.

Den Satan har Sul paa Kroppen.« -



Vinduet falmer omsider.

Tusmørkekvidder høres.

Nu er det nok ved de Tider,

Sol over Havet føres. -



Konen kommer at spørge

til, hvorledes det gaar.

Hun bliver fed af at sørge.

Hun har lidt færre af Aar.






Jens Højby faar Mælk at drikke.

Hun sidder paa Sengestok.

Meget taler de ikke.

Deharjo talt mer end nok.



»Aaja. Nu tænker jeg, Karen,

du snart skal blive mig kvit.

Du kan, naar du skynder dig lidt,

nok lokke en anden i Snaren.«



Igen dette Vrøvl. Jo Tak.

Hun tager sin Kande ved Tud.

I Tavshed vrikker hun ud.

Det svier ej mere, det Hak.



Saa angrer Jens Højby. Hun var

dog den af Menneskeskaren,

der flest af hans Byrder bar.

Han stønner: »Karen! - Aa Karen!«



Men hun er jo gaaet sin Vej.

Der er kun den tætte Dør.

Den hører og svarer ej.

Han skulde betænkt sig før.



Sommernatsmørket er blødt.

Følsomt forer det Rummet,

hvor han ensom, forstummet,

ligger og stirrer forknyt.



Det skjuler Smaadyr i Spræk

og dem, som kravler i Krogen.

Om Huset gaar Nattens Træk,

en evig Konkyliekogen.






Himlen mod Ruderne klemmer

sin duggede Drømmehinde.

Saa varsomt Alverden glemmer

Jens Højby i Mørket inde.



Det grønneste Træ staar for Truen

af Ormen og Øksen og Saven.

Jens Højby, som visner i Stuen,

faar Haab om lidt Hygge i Graven.



Om Englekaar i det høje

har han kun lidtvorn drømt.

Han lader sig gerne nøje

med ej at blive fordømt.



Lad bare et Hul i Grønningen

sluge det hele til Slut. - -

Uglen sidder paa Mønningen.

Hør! Den hujer: Herut! -



Jens Højby veed paa en Prik,

hvorledes han nu er faren.

Mod Døren søger hans Blik.

Han stønner: »Karen! - Aa Karen!«



Den røde Maane saa nabo-nær

nu ses for Vinduet stige,

den arrede Sten i sit stille Skær,

de dødes rejsende Rige.



Bag Laden stryges en rusten Le

med slappe, slæbende Skrab.

Det gør Jens Højby saa søvnig.

Hans Mund staar en Smule paa Gab.






Gud, som er ensom og naadig,

sin Fred til Jens Højby sender.

Ormene higer med graadig

Blindhed i begge Ender.



Ormene de er hellige Dyr.

De stopper sig Hulningen fuld.

Ved deres hungrige Stræben

dannes den gode Muld.

1905


Jesper Plovmand



Paa sin Ager Jesper Plovmand

styred fast sin Plov i Mulde,

drømte om, hvorledes Kornet

snart paa Marken bølge skulde.



Saadan drømte Jesper Plovmand:

Korn paa Marken, Græs i Engen,

Frugtbarhed i Stald og Lade

og en frugtbar Brud i Sengen.



Alt var Haab for Jesper Plovmand,

mod sin Fremtid skar han Furen,

Fuglesang hans Øren fyldte,

fuld af Løfter laa Naturen. -



Dagen led for Jesper Plovmand,

Mulden klined om hans Fødder,

Ploven gned mod Grus og Stengrund,

Ploven skar i Tjørnerødder.






Sædemand blev Jesper Plovmand -

da kom Sommersol med Tørken:

Vandring gennem Jespers Kornmark

blev en Vandring gennem Ørken.



Trægt det gik for Jesper Plovmand,

gold blev Agren, tør blev Engen;

længe vared det, før Jesper

fik en Kvinde med i Sengen.

- - -

Aar gik hen for Jesper Plovmand,

Marken bar ham Tjørn og Tidsel,

og med Kvinden kun han avled

giftig Spot og Tænders Gnidsel.



Sent og tidligt Jesper Plovmand

sled i Marken og i Engen;

hjemme laa hans varme Kvinde

med hans Nabo lunt i Sengen.



Furer skares i hans Pande,

fler og fler, af Tidens Rovtand.

Baade Folk og Fæ og Fanden

lo i Smug af Jesper Plovmand.

- - -

Alt blev godt, da Jesper Plovmand

sent ved Sommer-Aftenrøde

slog et Hestetøjr om Halsen,

sukked »Herre Gud« - og døde.

1901




Vi bygger

(Ved Indvielsen af Teknisk Skole i Lemvig 29/9 1901)



Vi lægger Sten paa Sten

og bygger høje Mure

i Livet hver og een.

Vi stræber op fra Syld til Taarn,

at staa paa større Tinder

end nogen saa' tilforn.



Een bygger sig som bedst

et Slot af gyldne Drømme,

der vejres bort af Blæst.

Een bygger under bedre Kaar

et vældigt Storsyns-Tempel,

der staar i tusind Aar.



Een højner Muren stejl

af Jordens egne Stoffer,

af Døgnets Kalk og Tegl; -

han bygger Lykken lune Hjem;

han bygger Hus og Haller,

hvor Evner hjælpes frem.



I Lykkens lune Bo

der avles unge Evner,

som kræver Lov at gro.

Af frugtbargjorte Evners Sum

staar frem alt Livets Bygværk

i Verdens Tid og Rum.



Her Sten paa Sten er lagt,

til Hus, hvor Kundskab søger

at være Evners Vagt.






Det Hus er selv en liden Sten

i Folkevirkets Murværk.

Vi bygger hver og een.


Bryllupsviser

(Ved et Bryllup d. 10/5 1900)


I



Over Bjærge og Hav, over Ager og Skov

er der Love, der blæser ad Menneskers Lov.

Trods vort Frivilje-Pral er det evige Rum

dog et Hav, paa hvis Blaa vore Skæbner er Skum.



Der gaar Mand imod Øst, der gaar Kvinde mod Vest,

men de ledes i Blinde af Længsel og Blæst.

Skønt de mener sig fri, kan de mødes paa Sti,

hvor de aldrig kan slippe hinanden forbi.



I en rindende Stund, hvorpaa ingen gav Agt,

det sig hændte, at Elskov i Hjerter blev vakt,

fløj som flammende Tarv gennem Tanker og Marv

og bar ud i det ny, som ta'r Verden i Arv.


II



Der er en evig Lov

for alt det Liv, der lever:

det Elskov har behov.

Og Elskov rummer Livets Frø -

den saar, hvad evigt lever,

i det, som bort skal dø.







Der er en evig Slægt,

hvor hver og een skal tynges

i Muld af Tidens Vægt.

Men Slægten synker aldrig did.

Genfødes og forynges

den skal til evig Tid.



Og hvert et Brudepar,

som nu er til, har været

saalænge Livet var.

Naar Hjerter ømt mod Hjerter slaa,

har Lykken de begæret

for evigt at bestaa.


III



      Vore Skæbner er Skum

      paa det værendes Vugg

mellem Mørket og Mørket, det yderste Rum.

      Dog med Øjet i Dugg

      og med Øjet i Glød

vil vi takke for Livet fra Dæmring til Død.



      Vi vil juble mod Sky

      for det Elskovens Værk,

at den evige Barndom i Tiderne bor,

      det udødeligt ny,

      hvori Troen er stærk

paa en Trolddom af Lykke for Hjerte og Jord.



      Og et Leve for hver

      som i Dagenes Færd

holder Elskovens Farver i Skjold og i Flag!

      Hil den Ungdommens Glød,

      som gaar fri for vor Død!

Gid den brænde til Jorderigs yderste Dag!




Under Lindene paa Engen

Efter Walther von der Vogelweide(Walther levede ca. 1170-1230. Dette Digt, som han lægger sin Elskede i Munden,er sandsynligvis skrevet før Aar 1200)



Under de Linde-

træer hist henne

i Engens Græs vi sammen laa.

Der kunne I finde,

hvor vi tvende

knækkede Blomster og grønne Straa.

Dybt i Skovens Dale klang

  - Tandaradei! -

Nattergalens søde Sang.



Hen bar min Fod mig

til vor Tue.

Der fandt jeg alleredeham.

Der tog han imod mig

- høje Frue! -

saa aldrig jeg sødere Lykke fornam.

Kyssed han mig? Ja, mangelund!

  -Tandaradei! -

Ser I ikke min røde Mund?



Der havde han redt

af Blomster smaa

et Hvilested for sig og mig,

saa hver maatte leet,

der siden det saa,

om nogen kom gaaende denne Vej.

Let paa Roserne man saa'

  - Tandaradei! -

Stedet, hvor mit Hoved laa.






Vidste en anden,

at han var blevet

hos mig - ak, hvor skammed jeg mig.

O, hvordan den

Stund blev fordrevet,

ingen maa ane, kun han og jeg

og den lille Fugl, vi saa',

  - Tandaradei! -

den sit Næb vel agter paa.

1905


Kræ-Tammesen

Digte i vestjydsk Bondemaal 1901


Kræ-Tammesen i Morgenstemning



Hur æ Maarer endda er skjønn om æ Sommer,

naar æ Soel kommer

aa gir Kulør

te Mark aa Moold aa Bakker aa Daahl!

Æ Kukmand maa kukk, aa æ Kok maa gaahl -

di ka mærk', te Worherr er i godt Humør.



Æ Daagg ligger blank øwwer Engg aa Awwer

aa all' Guds Gawwer.

Vipper aa Stjælk

rækker sæ høtter aa høtter op,

som om di trow, te æ Kjahr aa æ Top

sku aller faa Plads under Buunmands Bjælk!







A ska altid tidle op for aa taahl

te Piger aa Kaahl

aa sætt dem i Værk.

Æ Kaahl di gaaver aa puster aa rækker sæ,

saa hver en Seen' i djer Fjæs fortrækker sæ -

æ Piger skulter djer Maww me' djer Særk.



A gaar somtid udd i æ Kjørres aa stalker,

destaand di malker,

aa praater en Graan

me' æ Piger - saa gaar djer Arbejd saa rask,

for kommer di tidle op aa er dwask',

ka di 'jar sidd aa soww me' æ Patt i æ Haand.



Saa gaar a laangs me' Diger aa Groov

aa seer te' de', der er minn tehoov:

Æ Stro er laangg,

æ Vipper er taangg,

æ Fowwl di sjønger, som om di holdt a' mæ,

men Kjahr dem stæler di Fannen ta mæ.


Kræ-Tammesen og Bordbønnen



Den Daa, da Per Wollesens Øg bløw funden,

war hans Koen' herhenn aa faa hinner Unden.

Du kinder hind nok, æ tølv Lispunds Klæp,

saa helle som en Engel aa saa dum som en Hwilling -

føst saa aad hun en hal' Fad Villing,

aa saa aad hun en Pøls saa laang som mi Kjæp.

Naa wal bekom hind! A er laant fræ gjerre,

aa heller ett saa faale slem te' a ærre,

men de mangelt sgu blot, te æ forbannede Tøww

sku komm aa lær' mæ, huddn a ska løww.

Se æ-føst gik 'ed godt: hinner Sludder slæver

me' Vind aa Vejle en Gaang imell,







men ingenting, der temæku hæld',

saalæng' hun haaj travl me' aa stapp hinner Kjæver.

Men de' fæk da End', aa me' Nø' aa Næpp'

haaj hun tygged aa æ Mul' aa war færre me' aa ræpp',

far hun saah: »Ja - no er der kuns jen Ting, a fattes.«

»Er der de'?« swaard a saa. »Hwa' er de' da?« a spowr. -

»En Tak te' Worherr fræ æ Mand i æ Gaard.« -

Men a vil sgu hwerken snevves heller krattes.

A swaard i æ Gall: »A ska Sygren knas'mæ

nok takk Worherr te' den Ti', de ka pass' mæ,

aa du faar sgu howw, te du er i Bøj.

A veed nok, te du takker forhwerGjøw, du faar,

a takker ett meer end en Gaang om æ Aar,

men du æder sgu osse manne Gaang saa møj.

Du ska ett sidd saa skjelle aa saa helle aa saa drøw -

de raager ett dæ, hwa' vi ander bestiller!

Du tykkes wal, du ligner Worherr hans Billed,

aa saa e' du sgu ett and't end Laar aa R ...« -



Hun re'st sæ aa ræpped aa slu' Kos aa sukked

aa skrusselt a' Ste', aa æ Dar bløw lukked.


Kræ-Tammesen fæster Pige



Kræ-Tammesen:

Hør Søwren! A vil stræv' aa faa mi Ærind'forretted:

Vi er lig' i æ Daww kommen av me' wor Piig -

hun haaj gon aa lusked for møj om æ Nætter

ve' Hans Peder Plystrups Kalgaard-Diig.

A vild' knusendes 'jar ha stej di Dætter.



Søwren:

Vi ka snakk om æ Sager, Kræ-Tammesen! Sæt dæ!

Naa saa er Kræ-Hansens Trine re'st fræ dæ -

ja, a vidst' no nok, te æ Tøs war tyk,





men a trow, hun haaj faa't 'ed derned' i æ Bakker

ve' ham den tovvele Skomagerplyk.



Kræ-Tammesen:

Nej gu haaj hun ett. Hun haar sjel bekjend',

te Hans Peder Plystrups Kaal haar rend'

aa fjanted me' hind, den rø'skjægge Rakker.

Æ-fø'st vild' hun ett vær' ve'ed, æ sølle Skidt,

men en Daa, lig' far vi sku te' aa ombygg

æ Staald, saah a te' hind, frank aa frit:

»Enten er du tyk, heller osse haar du Trommsygg!«

Hun bløw bleg om æ Nev, aa me' Wand i æ Yww

swaard hun: »Ja de' hjælper wal ett aa lyww!

De' er osse kywsom, te en ett ka læ vær'

aa flanni me' di forbannede Knæjtt,

for huddn en saa læ'r si Klæjmoler skjær',

saa ka di sgu find' hwer Stropp aa hwer Hæjtt!«

- Naa, væk er hun kommen den triddi September.

Ka a stee di Dætter te' den fø'st November?


Kræ-Tammesen i Vorherres Haand



En ka somtid gaa saa sær aa krasel,

men aller haar vi hat en Staahej tewos

som den syvend Gaang, mi Koen' gjord' Basel.

Ja sikken Molør! - Herre Jessu Kos! -

A tøt, en ku mist' æ Vid øwer de' hall.

Men sikker e' 'ed: En ka vær' lig' ve' aa drown

i Bekymring aa Skidt aa endda komm forown,

naar de' er Guds Villi, aa en holder sæ te' ham,

aa a haar altid, naar de' knev, holdt ve' ham.

Denn jenn a mi Øg hinner Tænd' war gall,

den ajn war krevvel aa skawwed o æ Bringg,

aa æ Jordmor sku hintes, menn di ku springg;

jen Ko war owsind, aa en ajn sku kall,







aa æ gammel So war begynd' aa faa Griis.

A war saaddn, te a hwerken ku drikk heller spiis.



Men æ Klokk-e-tre war mi Koen' forløst

aa laa me' en bitte Piig ve' æ Bryst,

aa æ Jordmor saah, te æ Ung' den liggnt mæ,

aa Kal' war der gjord i den Ko, der war tyrgal.



Aa æ Klokk-e-fir' haaj Worherr velsiggnt mæ

me' en Dætter aa ølle Griis aa en Tyrkal'.




Forklaring til jydske Ord og Talemaader

side 46:Sylden= Underlaget for Husmuren.

side 47:Tordenskræppe= Burre.Knabret(knavvere) = nubret, ruflet.Dræven= ensformig Stemmelyd, slæbende Stemme.Agertorn= »Krageklo«.Stryge= Hvæssespaan.»Hæl«= Tøjrepæl.

side 48:Uvejrshatte(specielt Tordenhatte) = den øverste solbe skinnede Del af Klodeskyer.skjare= kaste Skær.Slagel(Slagvol) = Slagtræ (Plejlslagel).

side 54:dogrende= sløv, sløret (maaske af dugget).(Dogrehoved= Halvtosse, glemsom Person).

side 55:Klør-Attenben= Tusindben.

side 56:Tvestjært= Ørentvist.

side 57:Knage= Haandtag (paa Le).

side 67:Kræ-Tammesen= Kristen Thomsen.

side 68:skulter= gnider.stalker= stavrer omkring.Unden= Middagsmad.








Klæp= egentlig en stor, fed Aal.ærre= drille.

side 69:snevves= næses.i æ Gall= i Hidsighed.Sygren= Surrogat for Djævelens Navn i en Ed, vistnok stammende fra »den slemme Syge«.Gjøw= Givt (af give), Foder.drøw= lysten (om Hunkatte).stej= stedt, fæstet.

side 70:krasel= rode.krevvel= halt (af Krøbling).skawwed= gnedet af Seletøjet, saa Huden er slidt.menn di ku spring= alt, hvad de kunde løbe.owsind= brunstig (Ko).

side 71:ølle= elleve.