Epistola 447 Til * *Min Herre skriver, at gode Venner ønske, at see en Fortsættelse af mit
							Liv og Levnets Historie, og at have en Liste paa de Skrifter, som siden
							den 3die Latinske Epistels Publication ere komne for Lyset; Der kand
							intet stort siges hverken om det eene eller det andet, hvor udover jeg
							intet videre haver villet føre i Pennen: Dog, efterdi min Herre udi sin
							sidste Skrivelse for sin egen Fornøyelse saadant forlanger, vil jeg udi
							dette Giensvar meddeele ham en kort Beretning, saavel om Skrifternes,
							som Skribentens videre Skiebne. Hvad min Person angaaer, da seer min
							Herre af mit Arbeyds Fortsættelse, at jeg ved min Stands Forandring ikke
							haver forladt mine sædvanlige Occupationer, men tvert imod, at jeg som
							Proprietarius og Baron har cultiveret Studeringer fast med større Iver
							end som Professor, og at jeg efter andres Exempel ikke har betient mig
							af Fri-Herres Titel for at være ørkesløs. Men, ligesom mine beste
							Gierninger ofte blive mest censurerede, saa findes de, som holde saadant
							for ingen Merite, sigende, at mit Arbeyde sigter kun til at forøge mine
							Midler, helst saasom de bilde sig ind, at ved hvert Skrift nedregner
							Penge udi Hobetal. Jeg nægter ikke, at jeg ved mine Skrifter jo noget
							haver vundet; men det er ikke nær saa meget, som Folk forestiller sig.
							Gevinstene har aldeles ikke svaret til Arbeydet, thi en Procurator kand
							ved en eeneste Sag, og en Doctor ved en eeneste Feber vinde meere end
							jeg ved nogle Aars Skriverie; Og kand derpaa tiene til Beviis de store
							u-soldte Oplage,  som jeg
							endnu haver paa Halsen. Ja jeg tør sige, at en eeneste liden Bog kaldet
							den Bedende Kiæde og Mullers Postill have givet flere Renter end alle
							mine Skrifter. Ellers er herved at mærke, at udi disse sidste Aar
							Debiten paa Danske Bøger saaledes er aftagen, at mand fast ikke uden
							Skade kand oplægge en Bog meere, Aarsagen er, den u-hørlige Mængde af
							Danske Skrifter, som nu komme for Lyset. Og, saasom Almuen ikke skiønner
							mellem gode og slætte Skrifter, og de fleste Stands Personer læse heller
							Pølse-Snak paa Fransk end de grundigste Skrifter paa deres Moders Maal,
							saa er det ingen Under, at de beste Danske Skrifter blive liggende
							u-soldte. Dette vises tydeligen af Erfarenhed, og derhos gives
							tilkiende, at jeg udi gandske anden Henseende end som mange indbilde sig
							bliver ved at føre Pennen. Hiulet, som alleene driver mig, er alleene
							mine Venners Opmuntringer, endeel ogsaa den Agt, som mine Skrifter have
							erhværvet sig udenlands, og hvoraf vore Boghandlere alleene ved
							Oversættelser profitere. Og, lad være, at Sigtet ved mit Arbeyde har
							været at erhværve Midler, saa bør saadant heller lægges mig til Roes end
							til Last, da mand seer, at de erhvervede Midler anvendes til Publici
							Brug og Nytte; og at jeg heller kand ansees som en Regnskabs Mand eller
							Casserer for Publico end som en Ejer af min egen Formue. At mine Midler
							for 16 Aar siden have været beskikkede til Publici Nytte, kand de med
							mig vidne, som have underskrevet mit første Testament: Det samme sigtede
							til et lærd Societets Stiftelse, i sær for det Danske Sprog. Ved saadant
							Forsæt fremturede jeg udi nogle Aar, indtil jeg merkede, at adskillige
							saadanne Stiftelser skeede, og at Danske Skrifter begyndte at nedregne
							udi saadan Mængde, at der for vore Skribentere behøvedes heller Capson
							end Sporer. Jeg lod mig deraf bevæge, til at cassere min første
							Disposition, og formere en staaende Capital, hvis Renter skulde anvendes
							til fattige Jomfruers Udstyr. Efter at dette nye Testament var
							forfærdiget af mig selv, samt af nogle gode Venner undertegnet; gav jeg
							underhaanden en og anden saadant  tilkiende; Men, saasom alt hvad Nyt og
							usædvanligt er, belees, saa merkede jeg, at de fleste ingen Smag derudi
							havde: Ja der fandtes de, hvilke ansaae saadan Stiftelse, som en
							Auction, hvorved fattige Jomfruer skulde bydes tilfals. Denne
							Koldsindighed foraarsagede, at jeg ogsaa begyndte at vakle i mit sidste
							Forsæt. Just da jeg svævede i denne Tvilraadighed, blev det Ridderlige
							Soröiske Academie stiftet. Nogle af mine gode Venner, som af mine
							Skrifter havde seet, hvor inderligen jeg havde ønsket, at see saadant
							Academies Stiftelse og de Motiver, hvorpaa jeg saadant Ynske havde
							grundet, meenede, at jeg intet bedre kunde giøre end ved mine Midlers
							Donation et saadant Verk at understøtte og bestyrke. Jeg bifaldt uden
							megen Betænkning strax saadant Forslag, thi det var som man siger
							Calcaria sponte currenti addere, helst saasom mit Jordegods udi Faveur
							af det nye Academie blev privilegered og til et Friherskab erigeret.
							Denne min Donation blev anseet med meer og mindre gode Øjen, ligesom
							dette Academies Stiftelse var meer og mindre yndet: Thi, skiønt et
							Ridderlig Academies Stiftelse i henseende til de vigtige Aarsager, som
							jeg udi mine andre Skrifter tilkiendegiver, burde være alle behagelig,
							saa fandt den dog hos alle ikke lige Bifald. Nogle meenede, at et
							saadant Academie var ufornødent: Andre tvivlede om dets Fremgang; andre
							meenede, at det var for nær ved det Kiøbenhavnske Universitet, andre
							fældede andre Critiqver derover; Men den paafuldte Succes tilveyebragte
							først en Taushed, siden en almindelig Approbation. Man begyndte derfor
							efterhaanden ogsaa at dømme lidt mildere om denne min giorde Donation
							til Academiets Bestyrkelse. Dog fandtes der mange som dømte derudi ingen
							Merite at være, saasom Donationen ikke skulde fuldbyrdes før end efter
							min Død: Og var det som fornemmelig bevægede mig til deels at exeqvere
							Legatum udi levende Live paa den Maade, som jeg har anført udi en af
							mine andre Epistler, hvorudi jeg taler ogsaa om andre BiAarsager til
							saadan Resolution, og viser hvilke Critiqver  derover bleve fældede. Siden den Tiid
							informerer dog ingen sig saa nøye efter min Helbred, som tilforn, og
							spørger om hvor snart jeg agter at døe, saasom man strax haver udi
							Hænderne, det meste som man tilforn ikkun havde i vente. Ellers er min
							Helbred bedre end som jeg har kundet vente efter saa mange udstandne
							Svagheder, og udi den Alder, hvilken er et Aar større, end som tilforn
							saavel af fremmede Skribentere som og af mig selv har været antegnet;
							Thi jeg er fød udi det Aar 1684. Det er Kulde, hvilket foraarsager, at
							jeg den største Deel af Vinteren maa holde mig inde. En anden
							Incommoditet, som jeg paa nogen Tid har fundet, og som jeg regner blant
							Alderdommens Frugter er detentio urinæ, som foraarsager, at jeg ikke
							kand være udi nogen Forsamling, eller paa noget Sted uden hvor jeg strax
							kand komme ud igien. Dette sidste er en Aarsag, hvorfor jeg har nogen
							Tid holdet mig fra høytidelige Forsamlinger, skiønt adskillige have
							tilskrevet saadant enten til Ladhed, til Forsømmelse eller andre
							Aarsager. Adskillige andre Ting, som hos mig criticeres, reyse sig
							alleene af mit Legems Constitution og Delicatesse, saa det er ikke
							Villien, men Legemet, som giør mig til non conformist. Dette har jeg
							holdet fornøden at antegne saavel til min egen Forsvar, som til andres,
							som ere udi samme Situation, og for at til intet giøre vrange og
							ugrundede Domme, som ofte af Uvidenhed fældes over Folk, hos hvilke
							ingen Brøde er, og hvilke heller bør ynkes end fortales. Fra den Tid,
							jeg er bleven Baroniseret, og ophøyet til Herre-Standen, kand regnes en
							ny Epocha udi mit Liv og Levnet; skiønt intet udi min forrige og
							sædvanlige Levemaade er forandret. Dette er dog merkeligt, at mine
							Gierninger og Skrifter have siden den Tid i Almindelighed ikke bifaldet
							saa meget, som tilforn: Om saadant reyser sig deraf, at der forlanges
							meer Capacité og Skrive-Konst af en Baron end af en Professor, eller om
							det er en Virkning af Avind skal jeg ey forvist kunde sige. Det er
							allene vist, at mine Gierninger og Skrifter meere ere blevne examinerede
							end tilforne; Hvad som var 
							hvidt er bleven sort, og hvad som var ræt er bleven knortet. Mine Bøger
							tabte strax meget af sin sædvanlige Debit, og mine Skuespill, som
							tilforn vare forestillede med stor Succes, begyndte hos nogle, at blive
							meer og meer afsmagende. Jeg drister mig ikke, at tilskrive saadant
							Misundelse over min Stands Forandring, thi saasom jeg fast er den ældste
							Embedsmand, som nu er i Tieneste, og dette er det eeneste og første
							Trappe-Trin, som jeg efter henved 40 Aars Tieneste har giort, da de
							fleste af mine Medborgere, have udi den Tid faaet saa mange nye
							Skikkelser, at de fast ere blevne u-kiendelige, jeg desforuden er af en
							god Familie, har i mange Aar distingveret mig ved mit Arbeyde, saavel
							uden som indenlands, og endelig givet til Publici Nytte, alt hvad jeg i
							saa lang Tid ved Arbeyde har erhvervet, saa kand jeg ikke henføre saadan
							Koldsindighed til Jalousie; men heller til andre mig ubekiendte
							Aarsager. Saadant har dog ikke kundet bevæge mig til at forlade mine
							forrige Occupationer, alleeneste, at jeg sætter mine Ord og Skrifter
							meere paa Skruer end tilforn, saasom jeg har mærket, at de paa en Tid
							have været nøyere examinerede. Ingen kand fortænke mig, om jeg herefter
							slaar mig til Rolighed, og overlader deslige Occupationer til andre, som
							have meere Kræfter dertil, og burde jeg saadant at have giort længe
							tilforn; thi jeg har aldrig haft meere at bestille end i min høye Alder.
							Jeg har fremturet i at skrive Bøger, og været occuperet med
							Universitetets Oeconomie og et stort Landgods Administration, hvoraf
							enhver fører ikke alleene Arbeyde, men ogsaa Bekymring med sig:
							Frugterne deraf have været tvende Processer, som ikke lidet have
							foruroliget mig, helst som jeg i all min øvrige Tid haver derfor været
							befried. Den sidste var mod en af mine Fogder, hvilken jeg for Exempels
							skyld og for min egen saavelsom andre Proprietairers Sikkerhed var
							tvungen til at actionere, helst saasom jeg mærkede, den slette Virkning
							som min Lemfældighed mod de forrige Fogder havde foraarsaget: Enhver bør
							vel tage sig vare for Processer, men man bør dog derhos see til at Folk
							ey  kommer i de Tanker, at
							man haver en u-overvindelig Afskye derfor, thi derved giver man sig til
							Priis, og aldrig kand vente, at faae nogen tro Tiener eller Fuldmægtig.Universitetets Oeconomie bliver meer og meer vanskelig, og det i
							henseende til de publiqve Penges Udsættelse, thi Conjuncturerne ere udi
							disse sidste Tider hos os saa forandrede, at, da man tilforn kunde tiene
							Folk med Penge-Laan, maae man nu lede efter de Laanende. Adskillige
							Aarsager gives hertil. Nogle ansee det som Beviis paa Landets Velstand,
							hvilket jeg vel ikke vil modsige, thi man kand ikke nægte, at ved vore
							Fabriquers Stiftelser jo store Penge-Summer forblive udi Landet, som
							tilforn udførtes; Men Hoved-Aarsagen er de mange Cassers Fundation,
							saasom de publiqve Penge, som forhen laantes paa Jordegods og Gaarde udi
							Kiøbenhavn nu indløbe udi saadanne Casser. Hertil kan lægges, at strax
							efter den store Ildebrand begikkes den Feil, at Stadens Borgere ikke
							rettede Huusene efter Indbyggernes Proportion; Thi endskiønt Staden nu
							haver ey fleere Huuse, end den havde for Branden, saa haver den dog
							engang saa mange Kiøkkener og Værelser; og, saasom de samme ikke med
							Beboere kand besættes, saa kand ikke meere svares Renterne for de paa
							Gaardene laante Capitaler, hvilket sees af de mange Auctioner, som
							aarligen skee paa saadanne Huuse, hvilke Creditorerne maae lade sig
							tilslaae. Men ligesom Stadens Huuse og Gaarde ved saadanne Conjuncturer
							eller Forandringer tabe deres Priis (a) saa forøges den derimod paa
							Landgodset, thi u-anseet den langvarige Qvægsyge, som syntes at ville
							bringe Herre-Gaarde og Bønder-Gods udi ingen Værd, mærker man dog, at de
							aldrig haver været udi større Priis. Aarsagen dertil er, efterdi de som
							have Capitaler af reede Penge drister sig ikke meere, at sætte dem udi
							Kiøbenhavns Huuse formedelst de mærkelige Forliiser de derved have haft,
							og derfor kappes om at kiøbe sig Landgods; Sees heraf, hvi (a) Nu
								merker man dog, at Friisen paa Huuse begynder sterkt at stige. mod ald Formodning
							Jorde-Gods uanseet det store Nederlag, som er skeet paa Hornqvæget,
							hvorved Indkomsterne formindskes, ere komne udi Priis, og at Kiøbenhavns
							Huuse og Gaarde, u-anseet de ere bleven assecurerede, og derfor kunde
							holdes for at være langt sikrere Pandter end tilforn, have tabt fast den
							3die Deel af sit Værdie, og at man nødes til at sætte dem herefter udi
							Handel og Fabriquer, med mindre man vil have, at de skal staae
							frugtesløse: Saasom derfor Universitetets Qvæstura bliver meere og meere
							vanskelig, og jeg tager til i Alder, maa jeg overdrage det til andre,
							som dertil kand være beqvemmere, og som med meere Activitet saadant
							Embede kand forestaae.Hvad mine Studeringer angaaer, da anvender jeg endnu ligesaa mange Timer
							om Dagen paa Læsning som udi min Ungdom. Men enddog jeg læser ligemeget,
							lærer jeg dog ikke ligemeget, endeel, efterdi Ihukommelsen slaar feil,
							endeel og, efterdi de nye Skrifter, som komme for Lyset indeholde fast
							intet andet, uden Opkaagning af det jeg forhen har læst: Og, saasom jeg
							glemmer det jeg selv har skrevet, saa giennemlæser jeg ofte paa nye mine
							egne Skrifter, sær Danmarks Historie, samt den Jødiske og min
							Kirke-Historie. Jeg anvender en Time om Dagen paa at læse Græske Autores
							in Originali, og haver jeg nu endeligen bragt det saavidt, at jeg fast
							med samme Facilitet kand læse en Græsk Historie som en Latinsk. Jeg
							haver ogsaa paa nogen Tid lagt Vind paa det Islandske eller gamle
							Nordiske Sprog, saa at jeg nogenledes forstaaer Snorre Sturleson,
							undtagen de Vers, som deri findes; Thi det er at mærke ved det Islandske
							Sprog, at Poësien derudi differerer saa meget fra løs Stiil, at det
							synes at være et gandske andet Sprog: Man finder vel udi alle andre
							saavel gamle som nye Sprog, at Poësien er vanskeligere, men ikke udi den
							Grad, som det gamle Nordiske. En lærd Islænder, som jeg derudi har
							raadført mig med, har sagt, at hvad som giorde den Islandske Poésie saa
							u-kiendelig bestaaer derudi, at Poeterne betiene sig af gamle  antiqverede Ord, som ikke
							ere meere brugelige udi daglig Tale og løs Stiil.Saasom vore Skue-Spill efter 20 Aars forløb ere igien blevne fornyede,
							saa har jeg i Begyndelsen haft at bestille med deres Istand-sættelse,
							men strax derpaa overladt Directionen til andre. Man holdt det
							vanskeligt, at faae beqvemme Acteurs og Actricer, helst saadanne, som vi
							havde for 20 Aar siden, da her fandtes adskillige Franske Personer, der
							vare vante til Comoedier, og som vare opdragne udi det Danske
							Sprog, da vi og iligemaade havde en gammel anseelig Fransk Acteur, der i
							Grund havde udstuderet Theatret, og som var i Stand til at danne gode
							Acteurs. Dette u-anseet er denne nye Skue-Plads bleven forsyned med
							ligesaa gode Acteurs, som den forrige, og dømme adskillige, som have
							seet dem begge, den sidste at være bedre.Dette er alt hvad jeg har kundet antegne om min egen Person udi disse
							sidste Aaringer: Min Herre seer, at det er saa mavert, at det ikke
							fortiener, at føres i Pennen. Thi jeg haver stedse siden opholdt mig
							enten udi Staden eller paa mit Landgods; Da tilforn Nysgierrighed, at
							besee fremmede Steder har giort mig til et Perpetuum mobile. Saadan
							Nysgierrighed er ved Alderen forsvunden i saadan Grad, at om
							Constantinopel laae udi næste Province Fyen, tog jeg udi Betænkning, at
							reyse over Beltet at besee samme Stad. Rester derfore alleene, at give
							en Fortegnelse over mine Skrifter som siden den sidste Latinske Epistels
							Publication ere komne for Lyset. Det sidste Skrift, hvorom jeg i min
							Latinske Epistel har meldet, var den Jødiske Historie. Kort derefter
							nemlig udi det Aar 1745. udkom min Heltinde-Historie 2 Tom. Octav. Til
							dette Skrift opmuntrede mig den Behag, som Publicum havde fundet udi
							Helte-Historien. Den sidste er i alting indretted efter den førstes
							Plan, thi for hver sammenparret Historie er en Forberedelse, som
							indeholder et Morale, som passer sig paa efterfølgende Heltinders
							Bedrifter, hvorpaa følger Sammenligningen. Det eene saavelsom det  andet Skrift blev strax
							oversat paa Tydsk. Aaret tilforn nemlig 1744. komme for Lyset mine
							Moralske Tanker. Dette Skrift, saasom jeg udi mine Moralske Betænkninger
							gemeenligen gaar udaf den alfare Vey, foraarsagede fast ligesaa mange
							Bevægelser, som den Underjordiske Reyse. Intet af mine Skrifter har haft
							større Afgang, skiønt ikke saa meget til min Fordeel, som til andres,
							der have besørget nye Editioner og Oversættelser deraf. Den første
							Oversættelse paa Tydsk blev giort udi galop, saasom een Boghandler
							iilede dermed for at forekomme den anden. Men, u-anseet de Feil, som
							fandtes udi samme første Version blev dog Oplaget udi en Hast soldt. Den
							anden Oversættelse ved Hr. Profess. Reichard er u-forligneligen bedre,
							hvorover man mærkede, at det første Oplag ingen Afbrek giorde udi det
							sidstes Debit. Skriftet blev siden oversat paa Fransk af Mr. Parthenai,
							at det samme ikke havde den Afgang, som de Tydske Oversættelser reysede
							sig deraf, at Oplaget blev for stort, nemlig af 3500 Exemplarier,
							hvilket foraarsagede, at det tabte sin Friis, thi man kand ikke
							tilskrive dette andre Aarsager, saasom Oversætteren har distingueret sig
							ved mange Franske Skrifter, og allevegne er bekiendt for en habil
							Skribent. Jeg for min Part kand ikke dømme anderledes derom, skiønt de,
							der forstaar begge Sprog holde for, at Originalen er alt for presse
							fuldt, og at Versionen havde blevet bedre, hvis Oversætteren havde
							tiltaget sig meere Frihed og ikke havde bundet sig til en saadan literal
							Oversættelse, hvilken udi sindrige Skrifter er u-fornøden, thi hvad som
							er Ziirlighed udi et Sprog er ofte Vanheld udi et andet, og hvad udi det
							eene berømmes som en naturlig og angenem Simplicité, heeder i det andet
							Korthed og Maverhed, hvor udover man holder for at Oversættere af
							sindrige Skrifter maa have samme Talent, som findes hos dem der forfatte
							Originaler. Samme Critique er ogsaa falden over de af mine
							Comoedier, som paa Fransk ere oversatte, iligemaade over nogle
							af mine andre Skrifter, som paa Tydsk ere oversatte, i sær over min  Metamorphosis. Derom haver
							jeg forhen talet udi nogle af mine Danske Epistler, og ellers tilstaaer
							jeg, at det er vanskeligt at faae Danske Skrifter vel oversatte paa
							andre Sprog, efterdi der findes kun gandske faa Fremmede som have naaet
							nogen Fuldkommenhed i det Danske. Udi det Aar 1746. kom for Lyset min
							Oversættelse af den Grædske Auctor Herodiano med en vidtløftig
							Forberedelse. Saasom jeg udi samme Forberedelse har stræbet at udfinde
							en særdeles Aarsag til Roms u-maadelige Fremvext, og viiset, at de
							forhen af andre Skribentere anførte Gisninger ikke ere tilstrækkelige,
							have skiønsomme Censores derudi fundet særdeles Behag, og regnet Værket
							at være et af dem, som best er udarbeydet. Denne Forberedelse blev strax
							oversat paa Tydsk af Hr. Cancellie-Assessor og Syndico udi Lybeck Georg
							August Detharding, hvilken har verteret adskillige af mine andre
							Skrifter, og det med den Flid, at hans Arbeyde overalt har vundet
							Bifald; Men hvad Herodiani Historie i sig selv angaaer, da er der udi
							min Danske Oversættelse ikke fuldt, hvor udi jeg presse har efterfuldt
							den Græske Original, og udi Bredden overalt citeret de Vanskeligste
							Stykker af den Græske Text. Dette har jeg fundet fornøden at antegne i
							henseende til den Critique, som en vis Journalist har feldet, for at
							viise, at samme Critique er den Danske Oversættelse u-vedkommende. Udi
							det Aar 1748. bleve trykte de tvende første Tomer af mine Danske
							Epistler over adskillige Materier, og Aaret derefter mine Latinske
							Epigrammata udi 7 Bøger, Item en nye Edition af Dannemarks og Norges
							Beskrivelse under den Titel af Danmarks og Norges nu værende Staat.
							Derudi er adskilligt forandret efter disse sidste nærværende Tiders
							Tilstand. Udi det Aar 1750. blev publiceret en Fortsættelse af de Danske
							Epistler, iligemaade udi 2 Tomer, saa at af samme Epistler ere 4 Tomer,
							hvilke indeholde befattende udi alt 446 Breve. Jeg kand her ikke
							forbigaae, at melde noget om den Tydske Oversættelse af Ped. Paars. At
							samme Oversættelse stikker ikke saa meget i Øynene, som den Danske
							Original,  er ingen Under,
							thi deslige Skrifter tabe all deres Dyd udi fremmed Klædning. Det vilde
							gaae ligesaa til med den Engelske Hudibras og andre Skrifter af samme
							Natur, hvilke derudover ikke blive oversatte. Jeg laster ikke
							Oversætterens Arbeyde. Jeg er ey heller beqvem nok til at dømme om det
							Tydske Sprog. Jeg vil kun alleene sige, at deslige comiske Poemata ingen
							Anseelse have uden i hiemgiorde Klæder, hvorudover jeg stedse haver
							raadet fra dette Skrifts Oversættelse. De Domme, som ere feldede i
							udenlandske Journaler over mit Arbeyde ere saadanne som jeg i
							Almindelighed bør være fornøyed med, jeg siger i Almindelighed, saasom
							mine Skrifter aldeeles ikke have været skudfrie. Jeg har forhen udi mine
							Latinske Epistler viset de adskillige Critiquer, som derover ere giorte,
							og tilligemed tilkiendegivet, hvi jeg ingen har besvaret. Af alle mine
							Skrifter har min Rigs Historie dog været mindst anfægtet. Alle have
							dømt, at jeg derudi har nøye efterkommet en Historie-Skriveres Pligt,
							saavel i henseende til Stiilen som til Materien. De have fundet Stiilen
							tydelig og levende, og udi Materien de mest magtpaaliggende Ting
							omstændeligen udførte; hvad Upartiskhed angaaer da har man holdet for at
							den er saa meget i Agt taget, som mueligt skee kand med Historiske
							Skrifter der staae under Revision. Ingen Historie er ey heller meere
							forsynet med Citationer, saavel af troværdige Bøger, som tilforladelige
							Manuscripter, hvorudover man har maat forundre sig over en ubekiendt
							Svensk Auctor, der har afmalet Skriftet som en Poetisk Digt og
							caracteriseret dets Auctor som en Fabelhans: Saadanne Domme kand ikke
							sætte nogen i Bevægelse. Det haver ey heller foraarsaget mig mindste
							Uroelighed, allerhelst saasom jeg har fornummet, at hans egne Landsmænd
							der udi har fundet Mishag. Jeg lader derfore saadan Critique være
							ubesvaret, og dette endeel af Respect og Taknemlighed mod den Svenske
							Nation, hos hvilken mine Skrifter har fundet stor Yndest: Adskillige
							meene, at samme Auctor er ikke andet end en Bogtrykker, hvilken skriver
							ikke af nogen  Fiendtlighed,
							men alleene ved slige Critiquer søger at skaffe sine trykte Bøger nogen
							Debit. Jeg misunder ham ey den Fordeel, som hand derved kand have,
							ønsker alleene, at hand vil fortsætte sin Handel heller paa andres end
							paa min Regning. Jeg haver forhen tilkiendegivet, at jeg ikke indvikler
							mig i slige Tvistigheder, men at jeg lader mine Skrifter forsvare sig
							selv, allermindst hvesser jeg min Pen mod en Autor, der afmaler mig som
							en Fabel-Hans, og beskylder mig for Uvidenhed i Historien, efter at jeg
							udi fulde 50 Aar har dagligen excoleret det Historiske Studium og læset
							Historien med critisk Øye. Hvad som ellers kand bringe en Læser paa de
							Tanker, at jeg ey nøye haver i agt taget Upartiskhed udi den nyere
							Danske Historie, synes at være dette: Det forrige Seculi Nordiske
							Bedrifter har været forfattede fast eene af Svenske Skribenter, som af
							Puffendorf og andre der har ud-copieret ham, og intet er i den Tid
							kommet for Lyset af Danske Skribentere. Herudover haver saadan Taushed
							været anseet, som en Tilstaaelse af de forhen publicerede Beretningers
							Rigtighed, og hvad som dermed er u-overeensstemmende, bilder man sig
							ind, at være ilde grundet. Alle ere eenige der udi, at Puffendorf
							iblandt de sidste Tiders Nordiske HistorieSkrivere er en habil Skribent:
							Men hvad Oprigtighed og Upartiskhed angaaer, da bliver hans Historiske
							Skrifter samme Domme underkastede, som andres, der lade sig hverve nu i
							et nu i et andet Land at skrive Historier. Men, hvorvel hans Forsæt har
							været at skrive de Svenske til Behag, saa findes dog her og der
							adskillige Vidnesbyrd, som tiene til den Danske Nations Forsvar. Af
							slige Vidnesbyrd har jeg betient mig, og til Bestyrkelse anført hans
							egne Ord. Andre Ting har jeg corrigeret efter de tvende Franske
							Gesandteres Beretninger, hvis høye Principaler stode udi nær Forbund med
							Sverrig. De Original-Documenter, som jeg overalt har citeret, kand ikke
							være opdigtede, saasom de fleste, foruden de Manuscripter, som findes i
							Archivet ere udi mange Folkes Hænder. Men med alt dette drister jeg mig
							ikke at sige, at jeg til Punct og  Prikke har fuldt de Regler, som jeg andre
							Historieskrivere har foreskrevet. Men dette tør jeg dog tage mig paa at
							beviise, at ingen af vore Nordiske Skribentere have ladet see større
							Upartiskhed, og faae Historier, som staae under public Censur ere
							skrevne med meere Oprigtighed. Udi det Aar 1751. komme for Lyset mine
							Moralske Fabler, hvoraf udi samme Aar skeede tvende Editioner foruden
							den Tydske Oversættelse; Samme Fabler ere mestendeels Originaler, og ere
							skrevne paa løs Stiil, hvortil jeg har givet Aarsag udi Fortalen af
							samme Fabler. Jeg haver ellers udarbeydet 5 nye Comoedier, som
							endnu ikke ere publicerede; deraf er den første et bekiendt Moralsk
							Stykke udi 5 Acter, som fører det Navn af Plutus eller Proces imellem
							Rigdom og Fattigdom; Førend denne Comoedie blev forestilled paa
							den Danske Skue-Plads, lod jeg den af adskillige læse for at høre deres
							Betænkning. De fleste af dem holdt den for at være et af de anseeligste
							Stykker, som nogen Tid har været forestillet, men saasom det indeholder
							et sterkt, alvorligt og paradox Morale, saa heller ønskede de end
							haabede, at det maatte forestilles med Succes; men dømte, at det vilde
							have samme Skiæbne, som Molieres Misantrope, hvilken med Admiration
							læses, men med Koldsindighed af Tilskuerne sees (Laudatur et alget.) Jeg
							var dog stedse af andre Tanker, og haabede, at Præsentationen skulde
							ikke blive mindre behagelig end Læsningen. Mit Haab slog mig ikke heller
							feil, thi intet Stykke er med meere Succes bleven spilled. Man frygtede,
							at Pøbelen, som ikke finder Smag uden i Harlequinerne, skulde have
							vraget en Comoedie af saadan Natur, og at den i sær vilde
							mishage dem, som holde for, at intet SkueSpil kand være uden Elskov og
							uden Kammer-Pigers og Tieneres Intriguer, ja som meene at et Stykke er
							mod Reglerne, naar det ikke er indrettet efter de Franske
							Comoedie-Skriveres Plan. Dette altsammen havde jeg for Øjene,
							og dog blev ved mit Forsæt for at forsøge hvad Virkning et saadant
							u-sædvanligt Skue-Spil hos Tilskuerne vilde have, og som Udfaldet har
							været efter mit  Ønske,
							meener jeg derved at have banet Vejen for andre
							Comoedie-Skrivere, til at forfærdige Comoedier af
							samme Natur, og at afkaste det Aag, som vore Tiders ugrundede Sædvane
							Skribentere har paalagt; Jeg siger vore Tiders ugrundede Sædvane, thi de
							gamle Grækere og Romere have ikke bekymret sig om saadanne. Nogle af
							Plauti og de fleeste af Aristophanis Skue-Spil ere uden Elskov, og mig
							synes at man burde for længe siden kiedes ved, at see Comoedier
							udi samme Tone, og hvor udi stedse sees en knurvorn Fader, en forliebt
							Søn, en skalkagtig Tiener, og som endes ved Giftermaal: Anledning til
							denne Comoedie er tagen af Aristophanis Pluto, men man kand
							sige, at derudaf fast intet er taget uden den pure Titel, og at Stykket
							derfor er en oprigtig Original. Strax derpaa fuldfærdigede jeg et andet
							lidet Stykke udi en Act kaldet Sganarels Reyse til det Philosophiske
							Land; Argumentet er taget af Klims Underjordiske Reyse. Udi samme
							Skue-Spil skiemtes med de fleste Philosophiske Secter, sær med deres
							Grimacer. Den tredie Comoedie fører Titel af Huus-Spøgelse
							eller Abra Cadabra. Stykket kand passere for Original, endskiønt
							Materien er tagen af Plauti Mostellaria, og en Fransk Skribent har
							omstøbt det udi en nye Form, under den Titel Retour imprevu, eller den
							uformodentlige Hiemkomst. Det Latinske Stykke er som alle andre
							Skue-Spil udført i 5 Acter, og det Franske udi een. Mit derimod befattes
							udi 3 Acter, som er den beqvemeste Deeling, og hvorved et Hoved-Stykke
							giøres mest ordentligt: Udi dette Skue-Spil har jeg og ladet see, mig
							ingen Slave at være af vedtagne Regler, som allene grunder sig paa
							Sædvane og Moder, thi udi det heele Stykke tales ikke om Kiærlighed, ja
							det som meere er, ingen Actrice haver der udi nogen Rulle: Hvad vilde
							vel en Fransk Autor sige som hørte, at en Comoedie saaledes var
							indrettet? Hand vilde raabe: En Comoedie uden Actricer er ikke
							andet, end en Vogn uden Hiul! Men de som have læset Stykket dømmer, at
							Vognen fattes hverken Hiul eller Smørelse; Dette Stykke er dog giort til
							Prøve for en gang kun, thi jeg  raader ikke at forestille fleere Stykker af samme Natur, siden at
							Actricerne ere de sterkeste Magneter, som trække unge Tilskuere til sig,
							og som holde Skue-Pladsen vedlige. Det 4de Stykke kaldes Philosophus udi
							sin egen Indbildning, og forestiller en Caractere, som ingen tilforn saa
							vidt mig er bekiendtudi Skue-Spil har udført; Derudi har KammerPigen den
							største Rulle: Samme Comædie er udi 5 Acter, og sigter paa dem, som
							indbilde sig, at Philosophie bestaaer allene udi Theorie, Skiæg og
							Kaabe, eller som meene, at de besidde alle Philosophiske Egenskaber, men
							som naar Prøve skal giøres blive røbede, og lære at kiende sig selv. Det
							5te Stykke kaldes Publicum eller det gemene Beste; Derudi skiemtes med
							Projectmagere, som giøre egennyttige Forslag, hvilke de besmykker med
							Statens Nytte: De samme give sig ud for Stats Medici, for at curere de
							Svagheder, hvoraf et Societet laborerer, men det gaaer dem ligesom
							Qvaksalvere, hvis Medicin er værre end Sygdommen. Dette Skue-Spil er
							meere for Ørene end for Øjene. Det er deelt udi 3 Acter. Det siette
							Stykke bestaaer udi een Act, kaldet den forvandlede Brudgom, som jeg var
							ombeden at giøre saaledes, at der udi skulde ingen Acteurs være. Man
							seer saaledes, at jeg har udarbeydet over 30 Skue-Spil, hvilke alle ere
							udi Brug, og ofte paa Skue-Pladsen igientages. Jeg haver intet Forsøg
							giort paa Tragoedier, jeg haver ey heller Inclination dertil:
							Thi jeg væmmes ved alt det som er affecteret, og ligesom sat paa
							Stylter; Dog dømme mange af de høytravne Scener, som findes udi den
							Tragi-Comoedie kaldet Melampe; Item af min Metamorphosis, at
							jeg til saadant Arbeyd haver Beqvemhed: Men jeg haver stedse undslaaet
							mig derfor; og nu udi denne min høye Alder finder jeg mig ubeqvem,
							saavel til saadant som andet Arbeyde af Hoved-Bryd. Roelighed tiener mig
							nu best, og ingen kand fortænke mig, om jeg efter saa mange Aars
							stedsevarende Arbeyd søger lidt Hvile. Derom kand man dog ikke være
							forsikkred, saalænge man besidder Jordegods, efterdi man stedse maa være
							bevæbnet, nu mod Naboer, nu mod  Forvalter og Fogder, til hvilke, hvis man
							viiser sig at have Afskye for Processer, man giver sig selv til Priis.
							Derpaa har Erfarenhed givet mig tilforladelige Prøver: Thi saasom jeg
							har dimitteret heelskindet en Foget efter en anden, og et Rygte deraf er
							udspredet, at jeg haver en u-overvindelig Afskye for Rættergang, saa har
							Frugten af min Fredsommelighed været denne, at jeg har faaet en slemmere
							end en anden, indtil det omsider er gaaet saavidt, at jeg uden Eftertale
							ikke kunde undslaae mig derfore videre. Processen er saaledes af en
							yderlig Fornødenhed, saasom den er af den Natur, at den angaaer
							Proprietarier og RideFogder i Almindelighed, og dens Udfald vil
							tilkiendegive, om det er raadeligt for en Principal at tiltale sine
							Tienere, eller, om hand maa give sig paa Discretion. Processens Drift
							haver dog hidindtil været saaledes, at Ridefogder kand giøre sig
							Forhaabning om stedse at spille Mestere: Thi saasom jeg ingen
							Commissarier paa min Side har taget, men underkasted mig de samme
							Dommere, som min contra Part har udsøgt sig, hvilke begge selv har været
							Ridefogder, saa er deres Kiendelse udi Sagen bleven, som Folk længe
							tilforn havde spaaet. Aarsagen, hvi jeg ingen Contra-Commissarier har
							villet tage, er endeel for ikke at vige fra mit Principio, som jeg udi
							en af mine Epistler har tilkiendegivet; endeel ogsaa for ikke at give
							Anledning til mindste Eftertale, nemlig at man betiener sig af Stand, og
							af den Fordeel, som en Herre siges at have over en Tienere; Thi det
							heeder gemeenligen: Hvad Ret kand en fattig Tiener faae imod en Herre.
							Jeg har derfore ladet Personen gaae for fulde Seil, og ladet hans
							Dommere alleene raade for Sagen: Deres Kiendelse var saadan, at den kand
							citeres til Exempel.Mine Studeringer ere nu omstunder af liden Betydelse. Lysten at studere
							forgaaer meer og meer, og Kræfterne tillade ikke strængt Arbeyde og
							megen Hovedbryderie. Jeg siger, at Lysten forgaaer, efterdi de fleeste
							Skrifter indeholde ikke uden opkaagede Materier, og jeg skikker mig
							heller i at æde en opvarmet Suppe eller Ragout end at læse  den samme Materie udi en anden
							Format. Hvad Kræfterne angaaer, da svækkes de desmeere udi Alderdommen,
							efterdi de ere brugte formeget i de unge Aar. Jeg kand dog ikke klage
							over mine Øyne, thi jeg læser endnu den mindste Stiil uden Briller. Den
							øvrige Deel af Legemet derimod vil ikke staae bie. Tre Ting ere
							skadelige for min Helbred, sterkt Arbeyde, Kulde og Chagrin, hvorudover
							jeg nu maae studere maadeligen, holde mig bag Kakkelovnen om Vinteren,
							og ikke indvikle mig udi Forretninger, som føre Fortred med sig. Det er
							udi sidste henseende, at jeg ikke saa ofte frequenterer det Collegium,
							hvoraf jeg er et Lem, og raader jeg alle af min Constitution og Alder,
							at giøre det samme: Thi udi Collegier, hvori man udi sin Ungdom og
							Manddom haver siddet med Honneur, og været anhørt med Attention, blive
							Ord og Tale ikke agtede uden som puur Lyd og Echo, hvorpaa dagligen
							haves Exempler. Efterdi jeg nu har fattet saadant Principium, have nogle
							forundret sig over, hvi jeg udi de sidste Aar har vildet paatage mig en
							slags Omsorg for den Danske Skue-Plads. Saadant har jeg dog ikke kundet
							dispensere mig for, thi saasom jeg er en Stifter af Skue-Pladsen her i
							Landet, og har selv giort saa mange Originaler, saa har jeg maat have et
							Øje til, at de nogenledes bleve vel exeqverede. Dog har jeg aldrig
							villet paatage mig nogen Direction, vel vidende, at det er vanskeligere,
							at holde i Ave en Troupe af Acteurs, end en Krigshær, som bestaaer af
							mange adskildte Nationer, og vise de Stridigheder, som ved
							Comoedien ere forefaldne, at jeg ikke har giort ilde, at afsige
							mig fra all Direction. Om de forefaldne Stridigheder vil jeg ikke tale,
							men alleene viise, hvilken Skiæbne mine Comoedier have haft paa
							den sildere oprettede SkuePlads: Saasom Smagen udi Skue-Spill paa en Tid
							af 20 til 30 Aar er bleven meget forandret udi Frankerige, og de nyere
							Comoedier bestaae fast ikke uden af tørre Samtaler, forfattede
							udi nætte Vers, saa have mange indbildet sig, at de burde saa være, og
							derfor have begyndt, at slaae Kryll paa Næsen af alle gamle
							Comoedier, endogsaa af  Molieres Mesterstykker. Vore unge reisende
							Messieurs, hos hvilke stedse har været funden en stor Docilité i at
							antage Parisiske Moder og renoncere paa deres egen Smag, have strax
							forelsket sig udi det nye Theatro, og ved deres Hiemkomst til
							Fædernelandet søgt at recommandere den nye alamodiske Smag, og at sværte
							de gamle Comoedier, som de have viset, at være komne udaf Moden
							udi Paris, og saasom saadant Argument stædse har været af stor Vægt udi
							de Nordiske Lande, havde de ikke stor Møye at giøre Proselyter, hvilke
							med stor Iver fortplantede Lærdommen, og, naar nogen klarligen viisede
							dem de gamle Skue-Spils Fynd og Herlighed, svarede de alleene, at det
							var godt nok udi de Tider, men nu ikke meere; Derpaa fuldte den store
							Revolution. Moliere tillige med vore Originaler, som ere forfattede
							efter hans Plan bleve kastede bag Ryggen, og en des Touches og andre
							Autores af samme Surdey bleve satte paa Thronen. Man beflittede sig
							overalt da paa, at oversætte nye Stykker, som bleve forskrevne, og
							hvorpaa er god Forraad, saasom enhver Skribent nu omstunder giver sig ud
							for Comoedie-Skriver, og saasom de der da dirigerede den Danske
							Skue-Plads selv vare indtagne af den nye alamodiske Smag, bleve vore
							beste Originaler en Tidlang gandske satte tilside, saa at de anseeligste
							Stykker, som den politiske Kandestøber, Jean de France etc. bleve fast
							udi trende Aar ikke forestillet paa Skue-Pladsen. Men, da denne
							Paroxysmus havde udrased, og Folk efterhaanden begyndte meere og meere
							at raisonere, og at efterforske, om denne nye Smag var naturlig eller
							ey, forandrede Scenen sig gandske, Tilskuerne raabte paa de gamle
							Stykker, hvilke siden ere spillede med stor Succes, og endnu, hvor ofte
							de forestilles, have Mængde af Tilskuere. Prøven blev først giort med
							den politiske Kandestøber, hvilken man meest havde sværtet, og afmalet
							som et Market-Stykke, allene efterdi Personerne, som forestilles ere af
							Borgerstand; Ret ligesom en Comoedie duede ey, med mindre
							Personerne bestode af Marquiser og Chevaliers: Saasom Moralen af  samme Stykke er at skiemte
							med den gemeene Almue, som udi Friestæder igiennemhegler Øvrighedens
							Anstalter, og at vise, naar en Borger eller Handverksmand, som udi
							Indbildning er en stor Statsmand, selv bliver et Embed betroed hand da
							allerførst lærer at kiende sig selv, og merker at det er lettere at
							criticere en Pilot, end selv at føre Roret, saa kunde paa et saadant
							Skue-Spill ikke passe sig andre Personer. Det samme kand siges om Jean
							de France, som skiemter med unge Borger-Sønner, hvilke, naar de komme
							tilbage fra Paris agere Cavaliers, og foragte saavel deres Stand som
							Fæderne-Sprog. Ellers kand gives en vigtig Aarsag, hvi Personer af
							Middelstand saa ofte bruges i vore Danske Originaler, saasom hos os er
							ikkun et lidet Antal af Græver, Baroner og andre caracteriserede
							Stands-Personer, hvoraf Frankerige vrimler, saa vilde mand støde sig
							over, at see dem ofte forestillede paa SkuePladsen, helst naar Scenen er
							udi Danmark, og, vilde man betiene sig af
							Etatz-Justitz-Cancellie-Raader, hvorpaa vi have nogenledes Forraad,
							vilde det end give meere Opsigt: Ellers kand mand sige, at naar
							Caractererne ere vel udførte, Personernes Stand giør lidt eller intet
							til Sagen, og at det er kun en Fransk Grille som man ikke er forbunden
							til at efterfølge, ligesaa lidet, som den Vedtægt, at udi et Skue-Spil
							endelig maa være Elskov, og at det bør endes med Giftermaal: Reglen til
							vore Tanker og Idrætter, vore Skrifter og Levnet bør være den sunde
							Fornuft, og ikke en flygtig Nations Phantasie. Jeg retter mig ikke efter
							Vedtægter hvor almindelige de end ere, naar jeg finder, at de ikke ere
							grundede. Det er i den Henseende, at jeg ofte har raadet til Vers uden
							Riim, til Tragoedier udi løs Stiil, og at jeg selv har
							forfattet adskillige Comoedier uden Elskov og Giftermaal, og
							saasom de samme har fundet hos fornuftige Tilskuere lige saa stor om
							ikke større Bifald, end de som ere indrettede efter den almindelige
							Plan, kand jeg siges nogenledes, at være Stifter af et nyt slags
							Spectakler, eller at have fornyet igien de gamle Græske Skue-Spil. De af
							mine Comoedier hvorudi ingen  Elskov findes, ere Jeppe paa Bierget eller den
							forvandlede Bonde, Barselstuen, det Arabiske Pulver, Ulysses, Hexerie
							eller blind Allarm, den Pandtsatte Bonde-Dreng, og endeligen Plutus, som
							bær Priisen for alle mine Comoedier, thi, endskiønt Moralen
							derudi er stærkere end udi noget Skue-Spil, som mig er bekiendt, saa har
							den dog behaget unge og gamle, lystige og ærbare Folk, Høye og Lave, og
							det i henseende til nogle lystige Scener som ere indførte, hvilke have
							haft samme Virkning, som Forgyldning paa bedske Medicinske Piller, thi,
							hvis man saadant ikke i Agt tager med Moralske Skue-Spil, da hvor
							konstige de end ere forfattede, give de Comoedien kuns mavre
							Renter: Molieres Misantrope, som er hans Mester-Stykke kand tiene til
							Beviis herpaa. Det roses af alle men anskues af faae; (Laudatur et
							alget.) Hvad som ellers har contribueret til den Succes, som Plutus har
							haft, ere adskillige prægtige Præsentationer, hvilke fornøye saavel
							Sindet som Øjene, efterdi de flyde naturligen af Stykket i sig selv, og
							derfor have langt anden Virkning end de Optoge, som findes udi den
							Borgerlige Edelmand og den Indbildte Syge, hvilke ikke kand ansees uden
							par force og Giækkerie. Dette uanseet have nogle Franske
							Comoedianter eller Fransksindede Danske, som med skeele Øjen
							ansee den Danske Skue-Pladses store Succes, talet med Koldsindighed om
							dette anseelige Stykke, men saasom ingen af dem herudi kand holdes for
							beqvemme Dommere, reflecterer man aldeles ikke paa deres Domme, hvorved
							Stykket hverken vinder eller taber noget af sin Priis. Denne
							Comoedie er ellers den sidste af dem, som jeg har skrevet; Den
							er forfatted udi en Alder, som holdes ubeqvem for et Arbeyde af saadan
							en Natur. Jeg nærmer mig nu til 70, og haver næst GUD at tilskrive min
							Diæt og mit ordentlige Levnet, at jeg har bragt det til den Alder, og at
							jeg af 12 Sødskende er den eeneste tilbage. Naar jeg er syg bruger jeg
							ingen Medicine, men holder mig alleene fra det som kand være skadeligt,
							og lader Naturen raade, thi jeg kand vidne, at jeg aldrig har fundet
							nogen Virkning af  Pulver og
							Draaber, og derfor holder for, at Naturen hos mig uden Medhjælp af
							Doctor eller Chirurgus vil raade alleene. Man siger vel, at man ved
							Medicamenter maae hielpe paa Naturen; Men det kand være Spørsmaal, om
							Naturen ikke dermed meere forvirres end hielpes udi sine Forretninger,
							og at det i saa Maade kand gaae til, ligesom naar man tillige med en
							habile Medicus betiener sig af en Qvaksalver udi samme Sygdom. Dette
							siger jeg ikke, for at bringe Medicamenter udi mis-Credit. Jeg giver
							alleene tilkiende, hvad jeg af Erfarenhed hos mig selv har mærket,
							raadende ingen anden fra, at betiene sig af Draaber og Pulver, helst
							naar hand har en sterk Troe og Imagination med en særdeles Tillid til
							sin Medicus, hvilket hielper meer end et heelt Apothek. Dette Brev kand
							min Herre lægge til de trykte Epistler, og saa haver hand mit heele
							Levnets Løb; Thi udi den Alder, som jeg nu har naaet, kand intet
							merkværdigt forefalde, med mindre hånd vil erkyndiges om de Svagheder og
							Incommoditeter, hvormed Alderdommen er plaget, som for en Læser kand
							være ligesaa lidt behageligt, som for mig selv at skrive derom. Udi min
							Levemaade er ey heller mindste Forandring, thi jeg er af den samme udi
							Opførsel og Klæde-Dragt, som jeg var for 40 Aar siden, Smagen er ogsaa
							udi alt den samme, og retter jeg mig ikke efter andres Smag, som jeg
							seer, at dependere heller af u-grundede Moder, end af det som er
							naturligt, og grunde sig herpaa de Domme, som jeg har fældet over visse
							Skrifter udi Historien, Morale, Poësie, og sær udi Skue-Spil. Jeg lader
							mig nøye med det lidet Navn, som jeg har erhvervet udi den lærde Verden,
							og lægger ikke paa Hiertet en eller anden koldsindig Dom, som er fældet
							over mine Skrifter. Jeg har alleene merket dette, at de Berømmelser, som
							ere lagde paa mine Skrifter, ved min Stands Forandring ere blevne noget
							forkølnede. Min Herre forundrer sig ellers over, at jeg har dristet mig
							til at forfatte nogle Skrifter paa Fransk, hvilket er et Sprog, som i
							vor Tid bliver saa sterkt criticeret, at faae lærde Franske Skribenter
							selv kand skrive til  Maade.
							Hand meener, at jeg havde giort bedre, at betiene mig her udi af en
							Fransk Sprogmesters Hielp. Jeg har saadant villet forsøge med nogle faae
							Blade; men har merket, at Correctionen har ikke bestaaet i andet end
							puur Pedanterie og u-nødvendige Antegninger: (Aliud non aliter.) Thi en
							Frantzos, saasnart, som hand veed, at Skriftet er forfattet af en
							fremmed, bilder hand sig ind at finde Feil udi hver Linie. Jeg har for
							at giøre saadant beviisligt, eengang ud-copieret noget af en god Fransk
							Autor, som jeg har udgivet for mit eget Arbeyd, og befundet, at
							Revisores der udi ogsaa overalt haver raderet: Og er det Aarsag, hvi jeg
							ikke betiener mig af deres Hielp, hvorved jeg bringes kun i Forvirrelse.
							Den Franske Accuratesse udi Stilen, gaaer nu saa vidt, at den giør
							Nationen fast latterlig: Og merker man, at de saa kaldne Demi-Savans,
							eller halvlærde, ere de u-barmhiertigste Censores.