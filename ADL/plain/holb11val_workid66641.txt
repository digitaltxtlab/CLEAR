EPISTOLA CCCL.Til ** Min Herre skriver, at han med Fornøyelse haver læset den ham tilskikkede
                    Grønlands Beskrivelse. Han siger: At Skriftet burde have meere Afgang, saasom
                    det indeholder rare og hidindtil ubekiendte Ting, og man deraf kand vise,
                    hvorledes Religion og Moralitet med Tiden reent kand forgaae iblandt Folk, saa
                    at ikke ringeste Levninger kand blive tilbage. Man veed, at Landet for nogle 100
                    Aar siden haver været besøget af Norske Folk og Christne, men man finder ikke
                    mindste Tegn enten af Religion, Sprog eller Norske Sædvaner. Der menes vel, at
                    de nu værende Grønlænder ere alle de ældste Landets Beboere, og at de Norske
                    Colonier ere enten med Rod udryddede eller alle reent uddøde. Men det synes
                    vanskeligt at troe. Det synes riimeligere, at de sidste ankomne have mænget sig
                    med de ældste Indbyggere, saa at de ere blevne til eet Folk, og at ved saadan
                    Sammenblandelse, Sprog, Religion og alt andet af de Norske ankomne ved Tidens
                    Længde er forglemt, hvorpaa haves adskillige Exempler i Historien. Vist nok er
                    det, at de nu værende Grønlænder ere heel upolerede, grove og vankundige, men
                    man haver fundet hos adskillige Nationer, i sær udi Africa og America en større
                    Immoralitet og Vankundighed. Min Herre anseer det som  yderste Grad af Dumhed hos Grønlænderne, at
                    de troe, at, naar Maanen gaaer ned af Himmelen, den er paa Jorden og jager efter
                    Sæl-Hunde til sin Føde: Men mon deres Meening kand agtes meere daarlig end
                    Romernes og Grækernes, der tilskrive Maanens Formørkelse Hexerie, eller de
                    polerede Chinesers, der holde endnu for, at den opsluges af en Drage. Ludovicus
                    Vives anfører en Historie om Maanen, som er end selsommere: Nogle vankundige
                    Folk saae engang Maanen, som skinnede, og lod sig see udi en Brønd. Da et Esel
                    drak af Brønden, blev Maanen i det samme skiulet af en Skye paa Himmelen,
                    hvorudover de meenede, at Eselet havde opsluget den; Æselet blev derpaa som en
                    Misdæder grebet og opskaaret; da denne Execution var giort, lod Maanen sig see
                    igien, hvorudover de bleve bestyrkede udi den Meening, at den havde ligget udi
                    Æselets Bug. U-anseet den Grovhed og Vankundighed, som findes hos Grønlænderne,
                    merker man dog adskillige Dyder, som Socialitet og kiærlig Omgængelse, Forældres
                    Kjærlighed til Børn og Børns igien til Forældre, Gavmildhed etc. og endskiønt
                    vore Missionarii have meenet i Begyndelsen, at disse Folk ingen Idée havde om
                    Religion og et Liv efter dette Liv, haver man dog siden merket, sig derudi at
                    have vildfaret. Grønlænderne ere ey heller destituerede fra naturlig Forstand;
                    De vide at forarbeyde adskilligt med deres Hænder, og haver man ofte af deres
                    Spørsmaal og af deres Giensvar merket, at mange af dem have sindriige Indfald.
                    Derpaa vil jeg anføre nogle faa Exempler: En af de første Grønlændere, som udi
                    Friderici IV. Tiid bleve bragte til Kjøbenhavn, da ham blev viset adskillige
                    Ting, som han tilforn ikke havde seet, gav han een og anden artig Betænkning
                    derover. Da han blev indført paa Ride-Banen, og der saae Berideren at tumle en
                    Hæst saa længe indtil den stod udi fuld Skum, sagde han: Den
                        Nar vil have Beestet til at flyve, endskiønt han seer, at det ingen Vinger
                        haver. En anden saae en syngende at age et Læs Møg; han spurte, hvad
                    det vilde sige, at age Skarn, som ingen skiøtter om, da ham  blev sagt, at man kastede det paa Marken,
                    for at giøre Jorden frugtbar, svarede han: Nu begriber jeg,
                        hvi han synger, han glæder sig over, at ved saadant Arbeyde Jorden vil bære
                        Frugter. Da een af dem saae en ung Herre at bæres udi Portechaise,
                    rystede han med Hovedet og sagde: Denne unge Mand maa være
                        heel doven eller syg, efterdi han lader sig slæbe paa en Baare. Man
                    merker ellers, at Grønlænderne have særdeeles Medlidenhed med vore omløbende
                    Staadere, heldst, saasom de see dem at være af samme Skabning som andre, der
                    leve udi Pragt, Herlighed og Overflødighed. Saadant og andet anføres til Beviis
                    paa de vilde Grønlænders naturlige Forstand og gode Hiertelav. De Spørsmaal, som
                    de ved en og anden Leylighed have giort, til vore Missionarier, og de
                    Tvivlsmaal, som de have fremført, vise ogsaa, at de ville vide Rede til hvad de
                    skal troe. Da den arvelige Synd blev forklaret for nogle, sagde de: Hvi lod GUD ikke Adam og Eva strax omkomme og skabte andre
                        Mennesker i deres Sted, som kunde have forplantet reene Børn og
                        Efterkommere? Videre, da dem blev sagt, at Dievelen forfører Mennesker
                    til at overtræde GUds Bud, hvi GUd da ikke dræber eller indspærrer ham og derved
                    befrier Menneskene fra Fristelser, som styrte dem udi evig U-lykke? Videre, naar
                    dem siges, at de, som ikke kiende GUd og troe paa ham, blive fordømte, svare de,
                    hvi haver da GUd tøvet saa længe med at forkynde os Troen? Da een blev straffet,
                    efterdi han havde Medhustruer, svarede han, at han fulte sin Tilbøyelighed, som
                    var at være løsagtig, og spurte, hvi GUd ikke havde skabt ham med samme
                    Temperament som en Deel andre, hvilke kunde lade sig nøye med een Hustrue. Den
                    samme undskyldte paa lige Maade sin Vrede, sigende, at Erfarenhed viser, at et
                    Menneske er skabt meere vreedagtigt end et andet, og at, hvad som er en medfødt,
                    kand ikke tilregnes ham, men Skaberen. Grønlænderne meene, at Moralitet best
                    læres hos dem, hvorudover, naar de see et fromt Menneske af andre Nationer, sige
                    de, at han er saa from og skikkelig som en  Karolek, det er, en Grønlænder. Mange Christnes uordentlige
                    Levnet haver maaskee bragt dem til at have saadanne Tanker om sig selv, hvoraf
                    man seer, at det er fornødent, at de Colonier, som sendes til saadanne Steder,
                    bestaae af skikkelige og vel moraliserede Folk, der ved uordentlig Levnet ikke
                    forarge Hedninger. Derfore sagde og een iblant dem: Jeg vil
                        ikke antage eders Lærdom; thi jeg kand derover blive lige saa ond som I
                        andre ere. En anden hørte, at Eva, u-anseet hun havde saa mange
                    adskillige Frugt-Træer, som hun kunde æde af, dog greeb til det Træe, hvis
                    Frugter vare forbudne, sagde han: Det er eders Nation ligt
                        nok, eders Begierlighed haver ingen Ende, og kand ikke nøyes uden med mange
                        Rætter. Da man forklarede ham Christi Lidelse og Sønnens Lydighed udi
                    at efterkomme Faderens Villie, sagde nogle, at Sønnen maatte være meget from,
                    efterdi han vilde lide for andre, Faderen derimod haard, efterdi han ikke vilde
                    tilgive Forseelser uden ved sin uskyldige og eeneste Søns Offer. De sige ofte
                    til Missionarierne: Efterdi GUd haver sendt eder hid for at undervise og omvende
                    os, hvorfore giøre I da ikke Miracler, som de Sendebud, der have været skikkede
                    til andre Vantroende? Hvi giøre I da ikke de Blinde seende, de Døve hørende, og
                    de Syge friske? Hvi forsyne I ikke Landet med Sæl-Hunde og Hval-Fiske, og skaffe
                    os godt Veyr, at vi saa ofte ikke skulle lide Nød? Item, hvi kommer GUds Søn
                    ogsaa ikke til Grønland og helbreder Syge, saa ville vi og troe paa ham? I sige,
                    sagde een, at GUd er from, hvoraf kand dog det meget Onde komme i Verden? En
                    anden: Hvi hindrede GUd ikke Eva, da han saae, at hun vilde æde det forbudne
                    Æble? Een, som af Missionario blev opmuntret til at troe, sagde: Jeg troer dine
                    Ord; thi du kommer mig for at være en skikkelig og sandru Mand: Men jeg kand
                    ikke saa læt troe, hvad den haver skrevet, som staaer i denne Bog; thi jeg
                    kiender Skribenten ikke. Een spurte, om han ikke kunde blive salig uden at
                    antage de Christnes Lærdom, naar han beflittede sig paa at føre et uskyldigt og
                    dydigt Levnet? Saa-  som der nu
                    omstunder udi vore Grønlandske Colonier ere to slags Missionarii, nogle, som
                    bestaae af Danske og Norske, og andre, som ere Herrenhutter, og Grønlænderne
                    høre, at de ere ikke eenige med hinanden udi Lærdommen, holde nogle af dem heele
                    Troen mistænkt og sige: Hvi kand det være Sandhed, som I selv tviste om? Udi
                    disse og deslige Spørsmaal maa Missionarii søge at give dem Oplysning; Og sees
                    deraf, at der behøves kyndige Mænd til de Grønlandske Missioner, efterdi dem
                    gives samme Knuder at løse, som til de Malebariske Missionarier. Dog lade
                    Grønlænderne see større Lærvillighed end Malebarerne, og lade sig nøye, naar de
                    høre sunde og velgrundede Forklaringer. Paa deres moralske Betragtninger og
                    Tanker haver jeg forhen anført nogle faa Exempler. Dertil kand legges
                    efterfølgende: Da een udi Kiøbenhavn saae Skildvagte for store Herrers Porte,
                    sagde han: Disse Folk maa ingen god Samvittighed have, efterdi de ere saa bange
                    og frygtsomme. Da een saae en fornemme Jomfrue at bryste sig, sagde han: Denne
                    maa bilde sig ind, at hun ikke er skabt af Jord. Da en anden hørte fortælle om
                    de store Nederlag, som de Christne havde giort i America, sagde han: Det er
                    Lykke, at vi beboe et fattigt Land; thi ellers havde det ikke gaaet os bedre.
                    Dette maa være nok til Beviis paa, hvad jeg haver sagt om Grønlændernes
                    naturlige Egenskaber. Jeg forbliver etc. 