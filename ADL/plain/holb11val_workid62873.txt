EPISTOLA CLVIII.Til ** Intet zirer et Menneske meere end et ordentligt Levnet; intet conserverer ey
                    heller meer et Menneskes Liv. Plinius den yngre anfører Exempler paa adskillige
                    Romerske Herrer, der ved et ordentlig Levnet have udi stedsevarende Sundhed
                    opnaaet en høy Alder. Det synes, at vor tilfælles Ven Metrodorus haver foresatt
                    sig slige Mænds Plan til at efterfølge: Om han haver været lykkelig udi
                    Imitationen, derom maa min Herre dømme af efterfølgende Beskrivelse. Metrodori
                    Nat eller Hvile-Tiid varer præcise, saavel Vinter som Sommer, til Klokken 9 og 3
                    Minuter derover, og, saasnart han reyser sig af Sengen, kand man vide, hvad
                    Klokken er, rigtigere end af noget Uhrverk. Da ringer han efter Stue-Pigen, hvis
                    det er ikke paa de tvende Dage i Ugen, som hun hviler i hans eget Sove-Kammer
                    (thi han er ogsaa derudi ordentlig, og haver afpassede Tider). Saa snart han er
                    kommen i sin Slaap-Rok, tager han en maadelig Dosis af Brændeviin for at aabne
                    Maven, som Medici sige, men tempererer den strax igien med Thée eller Café, som
                    han Vexelviis bruger hver anden Dag. Derpaa setter han sig ned udi sin
                    Lehne-Stoel; og, efterat han der paa nye haver taget en liden Morgen-Søvn,
                    anvender han fast en heel Time paa Læsning af gode Bøger, hvoraf han
                    fornemmeligen haver udvalt sig tvende, som han meener ikke kand læses for ofte.
                    Den eene Bog er et aandeligt Skrift, som kaldes Aabenbaringens Hoved-Nøgel; den anden er en Samling af alle
                    Rangs-Forordnin-  ger, hvilke han
                    haver indsluttede udi eet Bind, udi hvis daglige Læsning han haver saaledes øvet
                    sig, at han paa et Haar strax kand sige, udi hvilken Classe og ved hvilket Numer
                    enhver Embeds-Mand og gradueret Person staaer. Han bekymrer sig fast ikke om
                    anden Læsning alle Formiddage, holdende for, at de, som læse alle slags
                    Skrifter, lære intet til Gavns. Naar Klokken præcise er 12 og 13 Minuter, gaaer
                    han til Bords, og da giør et godt Middags-Maaltiid, skiønt det dog ikke gierne
                    gaaer over 6 Retter. Naar Maaltidet er giort, sætter han sig paa sin Lehne-Stoel
                    igien, tagende fat paa en Tydsk Bog, kaldet en sand Christens
                        Nat-Hue; hvorudi han læser et Stykke, ikke saa meget af Andagt, som for
                    at falde udi Søvn; hvilket er efter hans Huus-Doctors Raad: Thi Læsningen af
                    sarnrne Skrift haver altiid en saadan fortreffelig Virkning. Efterat han haver
                    sovet en Time eller halvanden udi det hoyeste, kommer hans Pige ind med en
                    stoppet Pibe af Knaster-Tobak, hvilken han udsmøger; og, naar det er skeed,
                    gaaer han halvandet hundrede Gange frem og tilbage paa sit Stue-Gulv, tagende
                    ved hver 10. Gang en Friis af stærk Brasiliansk Snuustobak. Derpaa drikker han
                    et Spits-Glas Brændeviin, som indeholder en tredie Deel af en Pæl: Og da er det,
                    at han forfalder udi en aandelig Paroxysmus eller Bus-Kamp, og kalder paa Pigen.
                    Mademoiselle Ignatia kommer da skielvende ind, saasom hun veed, at det vil gaae
                    ud paa et Skriftemaal, som vil vare en heel Time. Han examinerer da hendes
                    Forhold, bebreyder hende hendes Kiødelighed, og formaner hende til et nyt
                    Levnet; hvilket hun altiid med sammenfoldede Hænder lover, skiønt hun det aldrig
                    holder; hvilket dog ey er hans Skyld. Efter at Catechisationen er til Ende,
                    skrider man til Freds-Traetater; og lader da denne brave og føyelige Pige stedse
                    see sin Docilitet; saa at paa hvert Sørge-Stykke følger som et lidet Nachspill;
                    hvilket jeg dog troer skeer udi Æren, skiønt hans Fiender giøre egne
                    Cornmentarier derover: Men de kand derudi giøre ham U-ret; thi de, som kiende
                    Manden, have de Tanker om ham, at han er Me-  ster af sine Passioner om Dagen, og at han ikke confunderer
                    Dag-Arbeyde med Natte-Forretninger. Hvert Arbeyde haver hos ham sin visse Tiid,
                    saa at han end udi slige Lyster ikke viger fra sin strænge og afpassede Diæt.
                    Hans Aftens-Maaltiid, som derpaa følger, er tarveligt; thi han nyder da een Ret
                    mindre end om Middagen. Naar Maaltidet er giort, kommer hans Pige ind, og piller
                    ham udi Hovedet, indtil han bliver søvnig, og forlanger at gaae til Sengs.
                    Pigen, efterat hun haver afklædet ham, gaaer da gemeenligen bort; thi jeg haver
                    forhen viset, at det er ikkun tvende Gange om Ugen, at hun giør ham
                    Natte-Selskab. Paa selv samme Maade bortdrives alle Dage i Ugen, ja alle Dage
                    udi Aaret. Om saadant Levnet er philosophisk, kand jeg ikke sige: Det maa dog
                    alle tilstaae, at ingen Leve-Maade kand være meere ordentlig, saasom ikke
                    alleene Timer, men endogsaa Minuter i alting i agt tages: Hans Uvenner sige vel:
                    Hvorledes kand Devotion consistere med Brændeviin, og Straffe-Prædikener med
                    Elskov? men adskillige fornuftige Moralister derimod vidne, at der er en slags
                    Devotion, som avles af Liqveurs; thi der siges om Cato: Virtus ejus incaluit
                    merò; item, at udi Elskov er intet ondt, naar ikkun Hiertet er godt, og at man
                    ved Legemet ikke kand synde, naar Siælen er reen. Udi denne Tvistighed deciderer
                    jeg dog ikke: Jeg haver ikkun alleene villet vise, at alt hvad, som findes hos
                    denne Mand, er udi en net og ziirlig Orden, og at han i den Henseende af nogle
                    regnes blant vore Tiders Philosophos. Jeg forbliver etc. 