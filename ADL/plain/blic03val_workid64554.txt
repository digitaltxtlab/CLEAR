Juleferierne1. SneefogTredive Aar gammel fik jeg Rectoratet i en Jydsk Kjøbstad. Jeg
								tiltraadte mit Embede ved Paasketid, og dog var jeg til Julen endnu
								ikke givt - ej engang forlovet. Det kunde være mig vanskeligt nok at
								forklare et saadant Underværk, der var saa meget storre, som jeg ej
								allene dyrkede de alvorlige Muser, men tillige var en nidkjer
								Offerpræst i deres muntre Søstres Thalias, Terpsichores og Euterpes
								Templer. Uden Mythologie: jeg var første Violin i alle Concerter,
								første Elsker paa vort Privattheater; og det var en almindelig
								Mening blandt alle Stadens unge Damer, at det aldrig havde den
								rigtige Art med Figaro og Molinasco, naar Rectoren ikke førte dem
								op.Julen var forhaanden. Jeg havde roet mig til et Par Ugers otium, da jeg i dette Tidsløb tænkte at
								fuldende min Doctordisputats »om de Gamles selskabelige
								Forlystelser«. Men uventet indbødes jeg til at deeltage i de Nyeres. Kammerraad Hansen (jeg giver ham
								dette Navn, fordi saa mange bære det, og jeg er en Hader af de
								mystiske **, der saa ubehageligt standse Læsningen) fra Ulvedal, som
								havde en Søn i Skolen, kom for at hente Denne hjem, og trængte med
								saa godmodig Heftighed ind paa mig om at gjøre Følgeskab, at jeg
								omsider indvilgede paa det Vilkaar, at vorde befordret hjem,
								saasnart jeg ønskede det. Mod det mulige Tilfælde, at Tiden stundom
								kunde vorde mig lang, forsynede jeg mig med en Duodezudgave af gamle
								Gellert.Saasnart jeg havde indvilget, sagde Kammerraaden: »Monstro vi ikke
								kunde faae Conrectoren lokket med?« »Og alle Hørerne, Fader!« lagde
								Sønnen til. Dette Indfald blev strax sat iværk; og da jeg, efter
								Begjæring, anvendte mine bona officia, fik
								vi Ja hos dem Alle, undtagen hos Tredie-Lectiehøreren, der ikke
								befandt sig vel. Men førend jeg begynder paa Fortællingen om vor
								Udflugt til Ulvedal, troer jeg at borde give et Skyggerids af disse
								mine Medlærere, der Alle vare ugifte som jeg selv; men forresten
								ikke lignede hinanden i nogen Ting.Conrectoren havde været givt; men nu i mange Aar Enkemand og barnløs,
								levede han temmelig stille med en gammel Søster, som bestyrede hans
								lille Huusholdning. Han var en Mand af sunde og gode Grundsætninger,
								bestemt Caracteer og fast Villie; alvorlig og dog blid i sit Væsen;
								en fortrinlig Skolemand baade som Lærer og Opdrager, og fuldkommen
								grundig i de Videnskaber, han over et Qvartseculum havde foredraget,
								nemlig Latin og Græsk. Disse Sprogs classiske Forfattere vare hans
								kjereste Omgangsvenner, fremfor Alle Horats, hvem han kunde udenad
								og citerede ved alle Lejligheder. I hans ensformige Liv fandt kun
								den ene Afvexling Sted: at han hver Søndagaften spilte Toccategli
								med Femtelectiehøreren. Ogsaa her brugte han sin egen antike
								Terminologie. Hukken for Exempel kaldte han
								bestandig Primipilus, Marschen hedte hibema, og naar han gik
									over, glemte han aldrig at sige: jacta
									est alea, jeg gaaer over Rubicon.Hans nu nævnte Modstander ved Brætspillet, hvem vi herefter ville
								kalde Qvintus, var, da jeg lærte at kjende ham, paa Alder med
								Conrectoren - en Mand paa Tredsindstyve, stor, fiirskaaren, og
								begavet med en Jernconstitution. Hans Ansigt var i Forhold til
								Kroppen stort, farveløst og barsk, uden mindste Udtryk af
								nogensomhelst Sindsbevægelse - ei engang Vrede. Der er et Ordsprog:
								»at Man ikke kan see Folk længere end til Tænderne;« men ham kunde
								Man ej engang see saa langt; thi den store Overlæbe hang altid ned
								over Underlæben - endog naar han spiste - og Ingen havde nogensinde
								seet ham smile. Naar han lo, da hørtes blot enkelte hule Stød eller
								Drøn, der ikke gjorde mindste Forandring i hans alvorlige Aasyn. Han
								beherskedes kun af een - jeg kan ikke sige Lidenskab - men
								Tilbøjelighed, den at samle Penge; hvorfor han ej heller nænnede at
								spise sig mæt, undtagen ved Andres Bord, hvor han da rigtignok tog
								dygtigt til sig. Men brugte han Munden flittig ved Bordet, da lod
								han den og hvile igjen paa alle andre Tider. Aldrig tiltalte han
								Nogen først; han holdt sig blot til Svar, og Disse aldeles i Laconernes Smag. Kun paa Skolen anvendte han
								sine overordentlig kraftfulde Taleorganer. Han var ingen daarlig
								Lærer; kun havde han en egen Maneer, den han fulgte saa nøje som et
								Ritual. Til de Bøger, han tydede, havde han nemlig en dobbelt
								Oversættelse, en bunden og en frie, og kan jeg ikke nægte, at jo den
								Sidste ofte steg til Tøjlesløshed Saaledes erindrer jeg blandt
								Andet, een af de første Dage jeg var paa Skolen, at have hørt ham
								gjennemgaae en Scene hos Terents, hvor der forekommer den  Sats: »ira amantium amoris est integration.« Da Disciplen havde
								oversat ligefrem »De Eiskendes Vrede er Kjerligheds Fornyelse«
								raabte han »frit!« Disciplen begyndte: »Naar Kjerester skjændes -«
								»De æ Løun din Slubbert!« tordnede han (hans frie Oversættelse var
								gjerne reen jydsk) »det hedder: Naar Katteren ryues etc.« - De
								skjelmske Drenge lode ofte som om de ikke huskede hans Travestering,
								for at faae ham selv til at komme frem med den. Naar hele Klassen da
								gav sig til at lee, blev han slet ikke vred, men seconderede vel
								endog med et hult »hø hø hø!« Han skulde virkelig ikke været ilde
								lidt af dem, naar han blot havde været mindre gjerrig, og tillige
								hvad Man her i Provindsen kalder mindre nærig. Naar Qvintanerne kom fra deres Hjem efter Ferierne,
								maatte de derfor stedse mælde sig hos ham; men den der kom
								tomhændet, blev ikke vel modtaget: »har Du ellers intet Bud til mig
								fra din Mo'er?« spurgte han, naar Disciplen ikke mindede sig selv.
								»Nej!« - »Har hun slet intet Smør flyet dig med?« - »Nej!« - »Ingen
								Ost?« - »Nej!« - »Heller ingen Kyllinger?« - »Nej!« - »Go din Vej!
								din douen Slog!« brummede han da. »Jeg gider ikke sit dæ for mine
								Øun.« Denne hans Nærighed var saa meget lumpnere, som han gjerne
								solgte de Naturalier, der bleve ham forærede, og kun fortærede det
								der var i lav Torvepriis. Hans Klædedragt svarte til hans Levemaade:
								den daglige bestod af en bruunguul Enspænderfrakke, ditto Knæbuxer,
								og lange stive Støvler - af hans Vest saae man ligesaalidt som af
								hans Tænder. Hans sorte Halsklæde faldt lidt i det Brunrøde, og hans
								Pidskeparyk i det Rødgule; thi den fik kun Pudder til de trende
								Højtider, samt de to Gange han aarlig communicerede; ved hvilke
								Lejligheder ogsaa hans ældgamle sorte Klæder kom for en Dag.Qvartus var næsten i alle Henseender det Modsatte af Qvintus. Lille,
								spinkel og væver havde han endnu i sit fyrretyvende Aar meget
								tilbage af yngre Dages Penhed og Bestræbelse for at behage Damerne;
								hvorvel han i denne Sidste bestandig synes at have været uheldig; i
								det mindste var han aldrig med nogen Pigelil kommen saa langt som
								til Brudeskammelen.Da Venus var ham saa ugunstig, havde han begivet sig i Tjeneste hos
								den Gud, der trøster saa mangen ulykkelig Elsker og Ægtemand Dog var
								han, paa den Tid jeg lærte at kjende ham, endnu ikke hvad man kalder
								reent forfalden, men pimpede kun saa smaat. Disciplene, som snarere
								end alle Andre opdage en Lærers Fejl og Svagheder, vare og her de
								Første, som mærkede den gode Qvartus's jevnlige  Libationer til Fader Evan; idet
								han nemlig under Læretimerne flere Gange gjorde sig Ærinder ind paa
								sit Værelse, snart efter et Lommeklæde, snart efter en Bog, og
								saadant mere. En anden Skrøbelighed, af hvilken Mange benyttede sig,
								for at have Smaaløjer med ham, var Denne at han gjerne pralede af
								sin fordums, endnu ej ganske opgivne Lykke hos Damerne; hvorfor han
								og skar hele Kjønnet over een Kam. Da denne hans Grille ikke var
								nogen Hemmelighed, kan Man nok forestille sig, at han ej allene
								blandt Mandfolk, men og i Dameselskab ofte maatte holde Lyset. De
								skjelmske Piger stræbte da, ved et under saadanne Omstændigheder
								ganske uskyldigt Coqvetterie, at bestyrke ham end mere i
								Indbildningen om hans egen Uimodstaaelighed.Om Tertius kan jeg fatte mig kort. Han var eet af disse
								Dosinmennesker, som mangle Selvstændighed eller selvegen Karacteer,
								og antage derfor, ligesom visse Dyr, Farven af de dem nærmest
								omgivende. Han var - efter Verdens Dom - Et godt
									Menneske«, fordi han gjorde intet Ondt
								(i activisk Bemærkelse), fordi han saavidt muligt føjede sig
								efter Alle; fordi han aldrig modsagde Nogen, og fordi han gjorde
								Alting med, og Alting middelmaadigt - eller i det højeste kun
								temmelig godt. Han var en temmelig god Lærer, en middelmaadig
								Musicus, dansede temmelig godt og spilte middelmaadigt Lombre. Han
								var paa Alder med mig, skjøndt hans jevne, aldeles ulidenskabelige
								Væsen lod Mange antage ham for ældre, hvilken Formodning desuden
								bestyrkedes af hans mørke Haar og stærke Skjæg. - Saaledes kjender
								vel Læseren nu temmelig godt det lærde Selskab, der havde besluttet
								at tilbringe Julen paa Ulvedal: Jeg, fordi jeg ikke kunne imodstaae
								en gjestfri Mands hjerteligmeente Overtalelser; Conrectoren fordi
								han ikke kunde imodstaae mine; Qvintus, fordi han ventede at leve
								godt paa en Andens Bekostning; Qvartus, fordi han ventede gode
								Drikkevare og Dameselskab; og Tertius, fordi - alle vi Andre vilde
								derud.Det blev henimod Aften, inden vi kom afsted I Kammerraadens Kane, som
								rummede kun to Personer, sad han og jeg; han selv var Kudsk, hans
								Søn sad bag paa. Slæden, som fulgte os, førte de fire andre Lærere.
								Det havde hele Dagen været stille graat Vejr; men ved vor Udkjørsel
								af Byen begyndte en Sydostvind at rejse sig, og oprøre den løse
								Snee, der syntes at dampe som en fiin Røg hen ad Digekammen paa den
								indgrøvtede Vej; dog haabede Kammerraaden at lange  de to Mile til Ulvedal uden
								Hindringer, da Hestene vare raske og Vejen ham velbekjendt.Vi smurte dygtig paa, som det hedder her i
								Provindsen, men snart begyndte det ogsaa at snee ovenfra, under
								stedse tiltagende Blæst; og neppe vare vi komne en halv Miil frem,
								førend Himmel og Jord stode i eet - Alt var
								hvidt baade foroven og forneden. - Det var førstegang i mit Liv, at
								jeg befandt mig til vild Mark i et ret alvorligt Snefog. Ubevandt
								altsaa baade med Besværlighederne og med Faren forlystede jeg mig
								over Uvejret, som Barnet over en Ildebrand, som Ossians Carthon, der
								han fortæller om sin Fædreborgs Ødelæggelse: »Røghvirvlerne« siger
								han, »frydede mine Øjne; jeg vidste ikke, hvi Kvinderne græd.« Ogsaa
								mig frydede disse Snehvirvler, der indhyllede os som i en tæt Skye;
								heller ikke jeg vidste en Tidlang hvi den muntre Kammerraad blev saa
								alvorlig og ordknap. - Endog længere hen paa Aftenen, da vor
								Forfatning virkelig ikke var til at skjemte med, følte jeg selv i
								min Frygt en vis lønlig - maaskee jeg tør kalde den romantisk Lyst,
								som ofte udspringer af Faren, naar Denne just ikke truer med
								uundgaaelig Undergang. Jeg forestilte mig, at jeg var paa Havet i en
								forrygende Storm. Kjørselen lignede temmelig en Sejlads: Kanen
								slingrede, dukkede op og ned som et Skib mellem oprørte Bølger; og
								dens Spor udslettedes ligesaasnart. Her, tænkte jeg, have vi da en
								femte »usporlig Vej«, som billigen kan føjes til »Ørnens Vej i
								Luften - Slangens Vej i Bjergene - Skibets Vej i Havet - og en Mands
								Vej til en Kvinde«. Men hvorledes skulde Salomon falde paa »Kanens
								Vej i Snefog«?Vi kunde nu vel have været undervejs en halvanden Time, og borde
								altsaa med den hurtige Kjørsel snart været ved Maalet, da
								Kammerraaden holdt, for at raadføre sig med sin Kudsk om Vejen; paa
								Herrens Tilraab kjørte Denne tæt hen til Siden af os, og bejaede
								Herrens Yttring, »om det ikke var fejl?« Til derpaa følgende
								Bebrejdelse svarte han: »at han havde stolet paa sin Husbond.« - Der
								hvor vi standsede var Læe, og foran os kunde vi gjennem Snedampen
								skimte noget mørkt som en Bakke eller et Huus. Kudsken blev skikket
								hen for at undersøge denne Gjenstand.Vi Passagerer tog os denne Hændelse endnu temmelig let. Conrectoren
								var den Første som aabnede Samtalen med at declamere et Par latinske
								Vers af Ovid, der beskriver Vinteren ved det sorte Hav;  hvortil Qvartus bemærkede: »at
								Digteren neppe havde følt Kulden bedre end han, og at en Kakkelovn
								eller noget andet Varmt var en ønskelig Ting.« Disciplen forstod
								strax hans Mening, sprang hen til Slæden, og fremtog da en Flaske
								med Spiritus i, af hvilken vi Alle, paa Conrectoren nær fik os en
								Slurk. Imidlertid kom Kudsken tilbage, og berettede: at vi befandt
								os ved Kanten af en Skov - hvis Navn jeg ikke mindes - en
								Fjerdingmiil fra Ulvedal, og at han snart skulde finde hjem. Han
								kjørte nu foran med Slæden.Det ophørte lidt efter lidt at snee ovenfra. Blæsten lod til at have
								sagtnet sig; vi hørte kun en dump Susen i den formeentlige Skov. Og
								da vi dertil havde fuldkommen Lye af den, vare vi veltilmode i
								Haabet om snart at komme under gjæstfri Tag. Dette Haab skulde ikke
								saa meget snart opfyldes: vi kjørte og kjørte, men der kom ingen
								Ulvedal. Efter en god halv Times Fart over en temmelig ujevn Bund,
								hvor vi tidt vare nærved at vælte, standsede Kudsken med den
								trøstelige Erklæring: »at han ikke vidste hvor han var.« Eventyret,
								som hidtil for sin Nyheds Skyld havde moret mig, begyndte nu at
								vorde lidt betænkeligt. Kammerraaden bandte sin Kudsk, Kudsken sine
								Heste; men min Conrector trøstede os med et: »sodales! et hæc meminisse juvabit«* og den stakkels
								Qvartus trøstede sig selv med nok en Taar af Flasken. I det samme
								opdagede Kudsken Sporet af en Slæde foran os. Vi besluttede at følge
								det, i sikker Forventning inden kort Tid at naae een eller anden
								menneskelig Vaaning. - Vi kjørte og kjørte, og see! jo længere, jo
								mere banet blev Vejen. Vi kjørte atter i glad Forundring over det
								stærke Slag; men - endnu saae vi hverken Huus eller Bye; det var
								ubegribeligt. Omsider øjnede vi noget Sort tæt forud Kudsken gaaer
								derhen, og seer at det er eet af hans egne Hestedækkener. Det fandt
								sig da at vi over en Time havde kjørt rundt i vort eget Spor! og at
								vi netop vare der hvor vi første Gang gjorde Holdt. Det var ingen
								Spøg meer, Kammerraaden tog til at skjænde paa sig selv, beklage os,
								og gjøre Undskyldninger, medens Kudsken atter recognoscerede. Han
								kom snart tilbage, og glædede os nu med den visse Underretning, at
								vi vare ikke langt fra Huus, da han havde opdaget et Lys, som han
								ganske bestemt forsikkrede, ikke var nogen Lygtemand. Han satte sig
								op, drejede derhen; Kanen bagefter.Vi giede nu hen ad en bred og lige Vej mod Lyset, der snart delte
									* Kammerater! at mindes dette vil siden fornøje os.
									Virgil. sig, og saaes at skinne
								fra tvende Vinduer. Herren og Kudsken udtømte sig i Gisninger over
								hvilket Sted det vel monne være; da der syntes at staae levende
								Gjerde paa begge Sider af Vejen. Nu standsede Hestene lige tæt ved
								Huset; Lyset bevægedes hurtigt derinde, og forsvandt; men næsten i
								samme Øjeblik aabnedes en Dør med stor Allarm, og fra den lød et
								barskt »Hvem der?« »Vildfarende Folk« svarte Kammerraaden, »vær saa
								god at sige os, hvor vi ere.« »Gud bevar os! Hr. Kammerraad!« lød
								det igjen, »hvorfor kommer de igjennem Haugen?« - »Hvad for en
								Hauge?« spurgte Denne. »Ih! Haugen! deres egen Hauge« lød Svaret Og
								saaledes fandt det sig da, at vi paa en Snedrive vare komne over
								Haugediget ned ad en bred Gang, der var indsluttet af Avnbøghækker,
								og holdt nu udenfor Haugestuedøren. Under Spøg og Latter ilede vi
								ind i Huset, hvor vi modtoges af Forvalteren - som der først raabte
								os an - af Fruen og hendes tvende Døttre, der ventede paa os med en
								dygtig Natter. Og visselig! vi behøvede ikke at nødes; en Gaas og en
								Hare beholdt ikke andet end Skrogene tilbage; især blev Gaasebrystet
								under Qvintus's Hænder og Tænder saa godt skeletteret, at Husets
								yngste Søn erklærede det uden videre Behandling, tjenligt til en
								Springgaas. Da Værtinden ikke havde belavet sig paa saa mange
								Gjæster, og slet ikke paa Nogen saa graadig som Qvintus, maatte kold
								Kjøkken erstatte det Manglende. Da alles Madlyst omsider var
								stillet, begyndte hun først at spørge om Aarsagen til vor lange
								Udeblivelse og underlige Ankomst gjennem Haugen; men Søvnen indfandt
								sig saa hastig oven paa Maaltidet, at Ingen svarte uden Conrector,
								der i en snøvlende og slæbende Tone sagde: »infandum regina jubes renovare dolorem«*. Frue Hansen
								gjorde store Øjne til dette latinske Vers; men hendes Mand, der var
								studeret, sagde leende: »Det er saameget paa dansk som, vi længes
								Allesammen efter Sengen, imorgen skal vi fortælle dig det Hele.«
								Qvintus udstødte nogle hule Lattertoner og erklærede dette for en
								fri men heldig Oversættelse; hvorpaa han rejste sig; vi Andre
								ligesaa, - Et Kvarteer derefter laa jeg begravet i Søvn og
								Edderduun.* »Du byder, o Dronning! at gjentage vor usigelige Elendighed.«
								Æneas's Ord til Dido.2. KlapjagtDa jeg næste Morgen aabnede mine Øjne, faldt de lige paa vor muntre
								Vært, der stod foran min Seng iført en grøn Frakke kantet med
								Pelsværk, en lodden Hue paa Hovedet, og med Vandstøvler op over
								Knæerne. »Min Søn har fortalt mig« sagde han, »at De er Jæger; jeg
								har derfor gjort Anstalt til en ordentlig Klapjagt. Vejret kan ikke
								være bedre; men Dagen er kort, derfor maae De undskylde, at jeg
								purrer Dem.« - »Au! jeg er bange jeg vækker den gamle Mand,« vedblev
								han med dæmpet Røst, og vendte sig om til den anden Seng, hvori
								Conrectoren laa. Men Denne var allerede vaagen; han slog Omhænget
								tilside og sagde: »Leporem venator ut alta
									sectetur in nive - mane surgit.«* - Kammerraaden lo, og
								efterat have paamindet mig endnu engang om Vigtigheden af Tidens
								Iagttagelse, gjorde han Plads for Tjeneren, der kom med The og
								Gaffe.Det varede ikke længe, inden jeg fuldtpaaklædt til Jagten forenede
								mig med det øvrige Selskab ved Frokostbordet, hvor jeg af mine
								Medlærere kun forefandt Tredielectiehøreren - som gjorde Alting med
								Alle de Andre vare mig ubekjendte; men jeg erfarede snart, at her
								gaves Officierer og Præster, Herremænd og Bønder, ja saagar en Degn,
								der tillige viste sig som Lyseholder for Samfundet, hvorvel han sved adskillige ved sine ofte bidende Svar.
								Min Sidemand, en velfodret Pranger og Selvejer, sagde, da jeg
								nedslog mig, med et Blik til Krudtmaalet i mit Knaphul: »a tænkt
								ikki te di Lærde -« (det var denne velfornemme Mands Talebrug, at
								han næsten aldrig fuldendte nogen Periode). Degnen, der herved fandt
								sig fornærmet, svarte for mig: »jeg har ogsaa lært Latin, og tænker
								dog, jeg kan see lige ud af en Bøssepibe, han veed.« »Hm!« sagde
								Prangeren med et spodsk Smiil, »naar en Hare bliver saa stor som en
								Stud, som saa -« Degnen, der bedre end jeg kjendte Betydningen af
								denne Figur, svarte ligesaa spodsk: »han har vel aldrig havt sig en
									Neverkuk?** Kan han huske, da han faldt
								i Søvn ved den hule Eeg, og Mikkel lettede Bagbenet over hans Støvle
								- han veed?« - Her brast hele Bordet i Latter; den Snærtede holdt
								Miner, og lo selv med. - I saadan Tone løb Samtalen fort, indtil
								Jagtherren kom ind, og forkyndte os, at Klapperne vare * At
									Jægeren kan spore Haren i den dybe Snee - staaer han tidlig op.** En Ruus. samlede. Idet vi rejste
								os kom Qvintus og Qvartus, og satte sig ved det ledige Bord.
								Conrector kom ogsaa, men ikke for at spise: han havde sin Reisekavej
								paa, en Nathue under Hatten, og Stokken i Haanden. »Gud bevar os!«
								raabte vi Flere med een Mund, »hvor vil De hen?« »Paa Jagt!« svarte
								han, og stødte Stokken mod Jorden med en Mine som naar han paa
								Skolen raabte pax! til Disciplene, »det er
								den første Gang i mit Liv, det vorder vel og den Sidste. Domine confrater!« sagde han til mig, »jeg
								vil følge Dem, see deres underlige Gjerninger, og opflamme Dem med
								min Tale.« Dette vakte en almindelig Latter; men Kammerraaden sagde
								dog: »Tal kun ikke saa højt, at Fjenden hører det!« Og derpaa stege
								vi i de forspændte Slæder og giede fejende afsted hen til den Skov,
								hvor Jagten skulde begynde.Det var een af de Vinterdage, der, hvorvel i fuldkommen Modsætning
								til den smilende Sommers, i mine Øjne har en højtidelig, en - om jeg
								saaledes udtrykker mig ret - en hjertestyrkende Skjønhed; et stille
								Snefald havde senere paa Natten klædt Jorden, Skov som Mark, i
								pureste Hvidt. Enkelte Træstammer, Væggene i et par fjerne Bondehuse
								vare de eneste mørke Pletter i det uendelige Snehav, der trindtom
								smeltede sammen med Himmelen. Himmelen var klar og aldeles skyfrie,
								men Farver, glindsende, levende, som ingen Jordisk efterligner,
								sølverhvidt, blegrødt, rødguult, rødblaat, purpurrødt - eller
								hvorledes vi i det fattige Tungemaal søge at beskrive dem -
								sammensmeltede, vexlede, dreves uafladeligt og dog umærkeligt, alt
								som Daglyset steeg i Sydosten. I Vesten højt sad Maanen, med et
								lidet Indskaar i sin blege Skive; den syntes tøvende at ville kæmpe
								med Solen om Lysets Herredømme. Nærved blinkede endnu den Stjerne,
								som stedse ledsager Nattens Dronning, og er den Sidste der viger for
								Dagens. Men da denne opsteeg i sin blændende Skjønhed, flammende,
								funklende, af det hvide Vinterhav, jagende foran sig Morgenglandsen
								vidt ud over, højt op ad Himmelbuen; da dens Lueblik faldt som et
								oplivende Smiil paa den kolde og blege Jord, der nu rødmede liig en
								Brud ved Brudgommens Nærmelse; da Træernes Sølvergrene glimrede i
								Morgenlyset, Riimfunkerne gnistrede i den klare Luft, og tindrede
								som Diamanter paa de snedækkede Marker - men hvor fandtes vel den
								Dødelige, der ejer Ord for den sødeste, reneste af alle Glæder? vi
								har jo kun eet Organ baade for Glæden og Sorgen - Taaren.Slæderne holdt ved Kanten af Skoven. I største Stilhed stege vi ud.
									 Kammerraaden, der
								selv satte af, anviste med Hvisken og Fingerpeeg vore Stader op
								igjennem en lang og dyb Dal. Min Conrector blev hos mig; men maatte
								finde sig i at tage Plads bag ved det Træ, foran hvilket jeg
								stillede mig. Jeg formanede ham endnu engang at holde sig rolig ved
								Synet af fremkommende Vildt; og ventede med Bøssen ved Hoften paa
								Signalet til Jagtens Begyndelse.Efter et halvt Qvarteers Forløb lød kort forud til højre et Knald,
								saa et til venstre, og det tredie i Midten; og derpaa Klappen og
								Banken paa Træstammerne, tilligemed den anførende Skyttes og de
								næstcommanderende Skovfogders Raab. - Snart viste sig en statelig
								Kronhjort øverst oppe paa den modstaaende Banke. Han standsede nogle
								Øjeblikke, saae sig tilbage, og klippede med Ørene, og derpaa sprang
								han i kort Gallop lige ned imod mig. Paa 10 Skridts Afstand stod han
								atter stille, og drejede Hovedet. Jeg holdt ham paa Halsen, og
								trykkede til - han faldt. Conrector stak Hovedet om til mig, og
								spurgte hvad det var? Jeg pegede paa Hjorten, som laae i de sidste
								Trækninger; »macte virtute esto!«* raabte
								min Secundant triumpherende. Jeg bad ham indstændig om at dæmpe sin
								Glæde og sin Stemme, og ladede igjen.Bakken foran var jevnt opskydende, og temmelig bar for Træer, saa at
								jeg kunde oversee den hele Skydeplads lige til baade øverste og
								nederste Ende af Dalen. Det var et yndigt Syn for en Jæger,
								hvorledes Vildtet, alt som Klapperne droge frem, kom springende,
								humperide eller luskende hid, Raadyr, Harer og Ræve; de Sidste
								forsigtigt spejdende efter en sikker Gjennemgang, og hine firmende
								planløst hid og did, snart farende tilbage og snart i deres blinde
								Frygt hurlende tæt forbi Skytterne, alt under livelig Skyden - nu en
								Træffer, nu en Bommer. Conrector kunde ikke bare sig for at hviske
								til mig naar han saae noget: »ecce! ecce!«**
								hvortil jeg igjen hviskede med halv Mund: »tace!
									tace!«*** - Endnu var intet kommen mig i passende
								Skudvidde. En Ræv havde længe gaaet frem og tilbage hen ad Bakkens
								øverste Kam. Omsider forsvandt han paa den anden Side. Strax efter
								forkyndte de vilde Skriig fra Klapperne, at han søgte at snige sig
								igjennem dem; men kort derpaa pilede han ned imod min anden *
									»Tillykke med Din Tapperhed!«** »See! see!«*** »Tie! tie!« Sidemand til højre. Denne
								traadte ubesindigt et par Skridt frem, og lagde an. Ræven snoede sig
								som en Vind - Bøssen knaldede - forbi! Nu blev han ved i Farten
								sidelænds hen forbi min næste Sidemand - han skød - ogsaa forbi! Med
								lønlig Glæde over disse Fejlskud ventede jeg nu at Raden skulde
								komme til mig; men ak! alt for tidligt yttrede min Bagmand samme
								Forventning i et alt for lydeligt »jam ad
									triarios venit res«.* Vips! gjorde Mikkel atter en Vending,
								og frelste sig bag ud mellem mine to Sidemænd, der ærgerlige paa sig
								selv, gjorde lange Halse efter Skjelmen. Jeg selv kunde ikke
								undertrykke et harmfuldt: »aa fy da!« men maatte dog tilsidst lee
								ved min Collegas Undskyldning: »jeg troede profecto ikke, at han
								forstod Latin.«Nu raabtes af Skytterne samledes om den fældede Skovens Konge; og med
								Stolthed delte jeg deres Glæde over dette lykkelige Skud; thi et
								stort Dyr var paa Ulvedals Jagt en stor Sjældenhed Herover glemtes
								mine Sidemænds Pudler og den stakkels Conrectors Flause; ja det
								øvrige skudte Smaavildt ændsedes neppe. Den anden Saat var mager;
								men i den tredie var jeg saa hældig at skyde tre Ræve; hvorover jeg
								indhøstede hele Selskabets beundrende Lykønskninger; men meest
								smigrende var mig dog Herregaard-Skyttens Yttring til Nogle af de
								Andre: »det er en allerhelvedes Rector; han kunde tjene for Skytte
								hvor det skulde være.«Den første Skov var afdreven, og som vi vilde begive os paa Vej til
								den Næste, kom Kammerraadens store Familie os imøde. Der var begge
								Jomfrue Hansener; der var Qvartus og der var Qvintus; og - som i en
								meget naturlig Forbindelse - Flaskefoder og Madkurv. De skjelmske
								Piger, som af Broderen vare blevne underrettede om hans Læreres
								Skjødesynder, lod ham igjen give dem et Vink om: at det var en
								ufravigelig Skik paa Ulvedal, aldrig at nyde noget, naar der var
								Jagt, før om Aftenen efter Jægernes Hjemkomst. Saaledes trak
								Madkurven den Ene; Flaskerne saavel som Pigerne den Anden. Denne
								gjorde sin Bestilling som Udskjænker Ære; men sad ej heller selv med
								tør Mund; thi Kammerraaden mindede ham jevnlig om, at han ikke
								maatte glemme sig selv. »Drak jeg virkelig ikke selv?« spurgte han
								hvergang ganske forundret; og tømte med et resolveret »Naa da!«
								Sølvtumlingen. Qvintus aad for dem begge To.I som læse denne min første og sidste Kjerlighedshistorie, tilgiver
									* »Nu falder det Kjernetropperne til.« mig den Snaksomhed,
								hvormed jeg opholder mig ved saamange Smaatræk i disse mine
								lykkelige Ungdomsdage. Enhver af dem har Roesomhed for mig; endog de
								ubetydeligste vilde jeg nødig savne paa dette landlige Vinterstykke,
								der endnu saa ofte fremstiller sig i Fortidens fjerne Baggrund,
								tiltrækker og fængsler min Erindring, opliver og forynger mit gamle,
								af tunge Sorger derefter saa haardt prøvede Hjerte. Gode Læser! jeg
								har ingen Anden, til hvem jeg kan sige: »kan Du huske det? og kan Du huske det?« De ere borte - alle de som dengang med mig delte den
								glade Juul. Jeg er ene blandt en yngre Slægt, og derfor dvæler mine
								Tanker saa tidt og saa længe ved den Henfarne.Efter at have tildeelt os denne Forfriskning, vendte vore smukke
								Marketentersker tilbage med let Madkurv og tomme Flasker.
								Conrectoren, som nu havde faaet nok af Jagten, fulgte dem; vi Andre
								kom først efter, da Solen havde fuldendt sin korte og lave Bane, og
								de større Stjerner pippede frem paa Himmelens mangefarvede Hvælving.»Otium est pulvinar amoris,«* sagde Conrector
								advarende til Disciplene, naar han tydede et Sted i Æneidens fjerde
								Bog, hvor den fromme Skjelm mødes med Dido i Grotten, og forklarede
								han altid otium ved: »gode Dage og Mangel
								paa bestemt stadigt Arbejde.« Her befandt jeg Rigtigheden af hans
									Maxime. Tilforn havde jeg virkelig
								aldrig havt Tid eller Mag til at forelske mig. De smukke
								Pigeansigter vare gledne mig forbi som Billeder i den magiske Lygte.
								Havde jeg endog en enkelt Gang givet mig Stunder til at fastne mit
								Blik ved en udmærket Gjenstand i Hovedstadens glimrende Panorama; de
								alvorlige Muser havde dog stedse henviist deres lydige Søn til
								Collegier og Bibliotheker, Lucubrationer og Timeinformationer. Der
								skal otium til at elske; og den manglede jeg
								nu ikke paa Ulvedal; ogsaa vare der Piger nok; men den Ene gik mig
								ivejen for den Anden. Det gik mig ligesom den Beskjænkede, der stod
								midt paa Torvet med Gadedørsnøglen i Haanden, og stak efter de
								uafladelig rundtsejlende Huse.De smukkeste af alle dem jeg saae, vare unægtelig Kammerraadens egne
								to Døttre; men de vare begge To lige smukke: saa at jeg aldrig
								vidste, hvem jeg skulde give Fortrinet, naar de stode ved Siden af
									* »Ledighed er Elskovs Hovedpude.« hverandre; og vare de
								adskilte, syntes mig den Tilstedeværende altid at have det. Enten
								det nu kom af denne Ligevægt i min delte Tilbøjelighed, eller deraf,
								at de unge Piger i Grunden vare hverken meer eller mindre end
								Hverdags-Fruentimre med glat Overflade men uden dyb Grund - nok er
								det; jeg kunde af den Ene modtage Kaffekoppen uden noget electrisk
								Stød i Fingrene, og ved Lombrebordet spøge med den Anden uden at
								forspille mig. Selv de Kys, der under Julelegene saa rigelig faldt i
								min Lod, frembragte ikke i mit Hjerte hiin søde Beklemmelse,
								Digterne saa ofte omtale - Ingen vil da tvivle paa, at jeg efter
								Dagens Udmattelse og Aftenens Lystighed sov saa haardt, som om der
								aldrig var Kjerlighed til.3. Urolig NatGjerne havde jeg sovet til den lyse Dag; men der blev intet af: højst
								kun i tre Timer var jeg borte. Da vækkedes jeg af et stærkt Rabalder
								paa vor Kammerdør; og derpaa fulgte en drøj Eed, en fleerstemmig
								Latter, og derimellem Hyssen og Kalden til Orden og Rolighed Endelig
								gik Døren ordentlig op, og en Pige kom ind med Lys i Haanden og
								Reisekapper over Armen. Efter hende kom fire Mandfolk - tre unge og
								et gammelagtigt - belæssede med Peltse, Pudehynder, Sophapuder og
								ditto Pølser; hvoraf, sluttede jeg, at en Søsterseng skulde opredes
								til disse Brødre, der nylig maatte være ankomne og ikke vilde gjøre
									dem Selv Uroe. »Hvem ligger her?«
								hviskede Een til Pigen, medens de Alle paa Tæerne fulgte hende. »Det
								er de to fornemste af Hørerne,« svarte hun, idet hun aabnede en Dør
								i Tapetet. »Det kunde jeg mærke,« sagde en Anden, »her lugtede saa
								latinsk.« Og dermed gik hele Flokken ind i det aabnede Bagværelse.
								Pigen kom strax tilbage, og overlod Herrerne til dem selv.Nu vilde jeg igjen overgive mig til Søvnen, men forgjæves! Først
								gjorde de derinde en uendelig Støj med at trække hverandre af
								Støvlerne, hvorved snart Een snart en Anden dumpede i Gulvet,
								hvilket heller ikke gik af uden Latter. Og da de endeligen vare
								komne til Leje, begyndte Commercen paa nye - som jeg kunde høre -
								med at trækkes om Kapper og Hynder; hvilket omsider foranledigede et
								almindeligt Bombardement med Sophapølserne, der gav et Bump efter
								det andet paa Bræde-Væggen. Endelig sluttedes Stilstand Jeg var  allerede nær ved at sove
								ind igjen, da et skingrende Hanegal lød ude i den lange Gang. En
								Fnisen i Bagværelset lod mig formode, hvo der havde bragt den
								levende Vækker i vor Nærhed Det blev ikke derved: Hanen havde
								begyndt sin Fanfare anden Gang, da han blev afbrudt ved en Larm af
								ganske anden Beskaffenhed, og som sandsynligviis forskrækkede ham
								endnu stærkere end mig, thi han udstødte et skjærende Skrig. Det lød
								nemlig, som om flere velbeskoede Heste kom gallopperende op ad
								Trappen, der førte til Corridoren, og frem og tilbage i samme. Det
								var for galt. Min Gjenboe, der hidtil havde sovet sødelig ovenpaa
								Dagens uvante Anstrængelse, vaagnede endelig, satte sig overende,
								lyttede, og mumlede for sig selv: »lemures
									nocturnaqye spectra!«* Jeg svarte intet, fordi jeg ventede
								paa hvad dette vilde blive til. Men Spectaklet ophørte; der
								paafulgte en dyb Stilhed, som dog snart afbrødes, idet den Ene af
								Galningerne med huul og skjælvende Stemme declamerede: »und immer
								weiter hop hop hop, geht's fort im donnernden Galop -« videre kom
								han ikke; thi ved et dundrende Stød sprang Døren op paa viid Væg; og
								midt i Aabningen viste sig - en Dverg med et langt hvidt Skjæg. Jeg
								blev ikke ganske vel tilmode, Conrectoren ligesaalidt: »sover De?«
								hviskede han. Jeg svarte »Nei,« men idet samme løstes Gaaden:
								Mandslingen brægede; det var - en Gedebuk. Som jeg siden efter
								hørte, gik Personen frit omkring, hvor han behagede, og maatte denne
								Nat være sluppen ind i Corridoren med de Fremmede, der virkelig vare
								ganske uskyldige heri. - Frygten, naar dens naturlige Aarsag
								opdages, gaaer gjerne over til Arrighed. Saaledes gik det ogsaa mig.
								Jeg sprang op, og greb Mads om det ene Horn; og da jeg endnu troede,
								at dette ogsaa var et Puds af de fire Spectakelmagere, trak jeg ham
								hen til deres Dør, aabnede den, og stødte ham derind; hvorpaa jeg
								atter lukkede. Derpaa gik jeg hen til Conrectoren, fortalte ham
								ganske sagte alt hvad der var foregaaet imedens han sov; og lagde
								mig igjen.Jeg havde kun gjort Ondt værre; thi istædet for at Fyrene før havde
								slaaets med bløde Sager, toge de nu fat paa Bukken, og skød ham over
								paa hverandre fra en Side af Kammeret til en Anden, til uendelig
								Morskab for dem selv; men mindre for den ærværdige Hr. Mads, der
								halv af Angst halv af Arrighed gav sin bedste Stemme med i
								Latterchoret. Men Man kedes ved alt i Længden. Een af dem foreslog
									* »Gjengangere og natlige Spøgelser.« omsider, at Man skulde
								slænge en Kappe til Bukken, og der indbyde ham til Hvile. Da alt
								derefter blev fuldkommen roligt, maatte jeg troe, at han havde taget
								mod Tilbudet.»Tandem!«* sukkede jeg, og lagde mig i Lave;
								men det var forbi med min Søvn; jeg var nu engang bleven alt for
								aarvaagen. Vel en halv Time laa jeg og ventede forgjæves; da lød et
								langt og dybt Suk fra den anden Seng. Jeg keeg derover; og da Maanen
								nu var kommen saa højt op paa Himmelen, at den temmelig oplyste
								Værelset, saae jeg min Gjenboe halv oprejst i Sengen, med den ene
								Haand holdende i Sengebaandet, og med Hovedet hvilende paa den
								Anden. »Er De ikke vel?« spurgte jeg. »Aajo!« svarte han atter
								sukkende, »det er blot gamle Reminiscentser.« Efter et Ophold sagde
								han paa Latin - hvilket Sprog han talte fuldt saa færdig og gjerne
								som Dansk - »Kjere Ven! De veed nok, jeg er Enkemand og Barnløs; men
								har De hørt, hvorledes jeg blev det?« - »Nej.« - »Vil De høre det?« - »Ja! - naar« lagde jeg til, »det kun
								ikke er at oprive Deres Hjertesaar?« »Ak!« sagde han, »mine
								Hjertesaar lukke sig alligevel ikke her i Verden - de kunne ikke, og
								skulle ikke - de ere for mig Guds aabne Breve paa en glædelig
								Gjenforening med dem, efter hvem jeg sukker. - Da jeg havde taget
								store Philologicum, gjorde jeg en Rejse til de nordtydske
								Universiteter. I Kiel saae jeg min salige Kone. Vi kom til at elske
								hverandre; og da jeg Aaret derefter havde faaet mit nærværende
								Embede, rejste jeg derud, og holdt Bryllup.« Her taug han, trykkede
								sine Øjne med Lagenet, og vedblev: »Fem Aar levede vi tilsammen -
								min Ven! der var ikke eet ondt Ord imellem os i disse fem Aar -
								husker De det sidste Capitel af Salomons Ordsprog? der har De hendes
								Beskrivelse. Ja! hun gjorde mig godt og intet
									ondt alle hendes Livs Dage.« Her sank han tilbage paa Puden
								og græd, men ikke længe; atter hævede han sig og sagde: »min
								Svigerfader var Kjøbmand - en inderlig god Mand; han var skrøbelig
								af Helbred, brystsvag. Efter de fem lyksalige Aars Forløb kom der
								Brev fra hans Kone: at hans Dage vare talte; at han endnu kun havde
								det Ønske, før sin Død at see sin eneste Datter - de havde en Søn
								til, men som døde kort før Faderen - Hun vilde afsted - hun borde
								vel og; men det var mig ikke muligt at ledsage hende længere end til
								Colding. Der skiltes vi. Der saae jeg hende sidste Gang; men ikke
								hende allene. Vort eneste Barn, en velsignet Glut, fire Aar gammel,
								havde vi * »Endelig!« taget med dertil; dog
								uden at tænke paa, at hun skulde videre. Men da hun nu skulde tage
								Afsked med Moderen, da blev der Klage og Jammersang, og den Ene
								kunde ikke komme fra den Anden. Og Enden blev, at de To fulgtes ad;
								og jeg rejste allene til mit Hjem. - Gode Mand! veed De, hvad det er
								at vente? ellers veed De ikke, hvor langsommelig Tiden kan være.
								Dagen efter min Hjemkomst løb jeg selv paa Posthuset; for jeg
								beregnede, at hun kunde skrevet mig til fra Flensborg. Der var intet
								Brev. Dog slog jeg mig til Ro; thi næste Postdag tvivlede jeg aldrig
								om at erholde Eet. Det kom heller ikke. Jeg var fløjet derhen, men
								jeg krøb tilbage. Nu begyndte Dagene at længes; Nætterne ligesaa.
								Jeg vaklede mellem Haab og Frygt, mellem Troe og Tvivl; jeg antog og
								forkastede een Mulighed efter den Anden. Følgende Postdag heller
								intet. Nu bleve Minutterne til Timer, Timerne til Dage. Jeg havde
								hverken Rist eller Ro. Jeg gik op og ned i mit øde Kammer. Jeg gik
								fra Værelse til Værelse i hele Huset, som Een der leder, og ikke
								veed hvorefter. Jeg saae paa Solen: den stod stille: jeg saae til
								Klokken - havde det ikke været for Pendulens Slag, jeg vilde ogsaa
								troet, at den var gaaet i Staae. Snart kastede jeg mig paa Lejet,
								snart gik jeg med hurtige Skridt hid og did, som om jeg derved kunde
								fremskynde den blytunge Tid. En Maaned havde slæbt sig afsted; det
								forekom mig, at det var et Aar siden jeg skiltes fra Kone og Barn.
								Jeg kunde ikke holde det længere ud Jeg rejste - Dag og Nat Jeg kom
								til Colding; og vidste ikke hvordan jeg var kommen der. Jeg kom til
								Haderslev. Gjæstgiveren, som kjendte mig fra mine forrige Reiser,
								spurgte mig, om jeg nu vilde ud og hente min Kone og fortalte: at da
								hun for en Maaned siden var der med hendes Datter, laa just et Skib
								sejlfærdigt til Kiel; paa dette gik hun ombord, for at spare
								Vognleje; og da Vinden var god, haabede hun at naae Rejsens Maal
								saameget snarere. Ved denne Efterretning løb en kold Gysen over mit
								Legeme; og jeg var neppe istand til at bestille Vognen. Jeg kom til
								Kiel - ind i min Svigerfaders Huus - han laa Liig - hans Kone laa
								for Døden, og Min - vidste Ingen af at sige.« Han taug, men et dybt
								Suk sagde mig Resten. »Herre Gud!« sagde jeg; »Skibet maa være
								forgaaet.« »Uden mindste Tvivl,« svarte han i rolig og hengiven
								Tone; »Skipperen havde hjemme i Kiel; Verten i Haderslev havde
								nævnet hans Navn, som jeg mindedes - jeg forhørte mig der - hans
								Enke bar allerede Sorg for ham. En anden Skipper havde bragt den
								Efterretning: at han i en Byge var kantret, og sunken med Mand og
								Muus.«  Her lagde Oldingen
								sig igjen tilbage, og foldede Hænderne over sit Bryst.Denne sørgelige Historie gjorde saa dybt et Indtryk paa mit Sind, at
								min Indbildningskraft lod mig ingen Ro, men førte mig fra een
								Jammersscene til den Anden, fra Enkemandens tomme Bolig til
								Liigstuen i Kiel, til den ulykkelige Kvinde paa det synkende Vrag,
								hvorledes hun fortvivlet knuger Barnet i sit Favn, og raaber til
								Himlen om Frelse, indtil Bølgen kvæler hendes Stemme og lukker sig
								over Begge - jeg blev tilsidst saa benouet, at jeg gjerne kunde
								rejst mig af Sengen, for at vorde denne rædsomme Forestilling kvit.
								Jeg satte mig virkelig overende, og saae over til den ynkværdige
								Mand - han sov! »Gud være lovet!« sukkede jeg med lettere Hjerte,
								»som skjænker os Lindring og Lise for endogsaa de tungeste Sorger.
								Han lader den lægende Tid henglide over dem Alle; den jevner,
								udsletter og dækker over, som Havet over Dem det tager ned i sit
								dybe Skjød.« - Nu nød jeg omsider en Times Slum. Da jeg vaagnede,
								randt vel Fortællingen mig strax i Tanker; men det forekom mig nu
								som om Begivenheden var bleven meget ældre, som om det allerede var
								længere Tid siden jeg hørte den, og sjælekarsk stod jeg op, for at
								nedskrive et Par Bemærkninger ved de gamle Romeres Jagtforlystelser.Medens jeg slummede, var der lagt Ild i Kakkelovnen, og Kammeret
								allerede luunt. Jeg tændte Lys, satte mig og skrev; og var netop
								bleven færdig, da Tjeneren kom og mældte: at Thevandet var inde i
								Stuen. Klokken slog syv.Jeg gik ned, og fandt hele Familien oppe; og nu kom Gjæsterne til Een
								efter den Anden, tilsidst min Conrector. - Blandt de første
								Spørgsmaale var som sædvanlig: hvorledes vi havde sovet. Uden Omsvøb
								fortalte jeg Nattens Begivenheder, og spurgte naturligviis om, hvem
								mine muntre Naboer monne være. Ingen vidste det bestemt; men
								gjættede paa den og den; thi Skjelmerne havde sagt Pigen nogle
								ravgale Navne, som hun ikke kunde huske. - Som vi snakkede herom,
								kom de Tre af dem - de Unge nemlig. Da den Forreste treen ind ad
								Døren, raabte Kammerraaden med en dygtig Trumf: »jeg tænkte det
								nok!« og sprang ham imøde. Men han og Alle vi Andre brast med det
								samme i en krampagtig Latter; thi hvem havde han ved sin Side?
								Gedebukken! med Degnens Paryk og snollede Hat paa Hovedet; dens ene
								Forbeen laa paa Spøgefuglens Arm, og saaledes trippede den nok saa
								pent frem paa Bagbenene. »Her« sagde han,  »forestiller jeg Dem min Contubernal,
								velærværdige Hr. Mads Buk, priviligeret Søvnforstyrrer paa Ulvedal,
								samt Vicegartner sammesteds, som og adjungeret cum spe successus hos Degnen i Ulstrup.«Hvad det dog er for en velsignet Gave, denne snaksomme Munterhed, der
								som et electrisk Stød meddeler sig Alle, og tvinger selv den
								Bedrøvede til at lee med Taarer i Øjnene! at kunne vende den lyse
								Side op paa alle Ting, gribe enhver Glæde i Flugten, spøge med Vid,
								og skjemte uden at fornærme. Herredsfogden - uagtet hans
								ungdommelige Udseende var han en Mand ind i de fyrgetyve - besad i
								høj Grad dette lyksalige Talent; og ansaaes derfor med Rette som
								Sjælen i alle Selskaber. Vort fik nu først ved hans Ankomst rigtigt
								Liv; og det forekom mig virkelig, som vi hidtil havde savnet ham. De
								to Andre vare vakkre Ynglinger, begavede med en Deel af hans Lune og
								hele hans Godmodighed.Da der endelig opstod en Pause i Latteren, erindrede vi den fjerde
								Medrejsende. Ingen af de Tre kjendte videre til ham, end at han var
								Kjøbmand og heed Andersen. Han var stødt paa dem i Gjæstgivergaarden
								i Veile; og da han strax viste sig som en dannet og meget behagelig
								Mand, havde de ikke taget i Betænkning at tilbyde ham en Plads paa
								deres Vogn, saasom han netop skulde denne Vej. I det samme traadte
								han ind; og efter at være paa Anmodning forestillet Vert og
								Vertinde, sagde han med en Verdensmands Belevenhed: »dersom
								Undskyldninger kunde forsvare min Paatrængenhed, eller om jeg troede
								at de forlangtes, vilde jeg gjerne frembære dem; men disse Genier
								har lovet at tale min Sag« - her afbrødes han ved det elskværdige
								Ægtepars hjertelige Velkommen! og endnu inden at være gjort bekjendt
								med os Andre, vedblev han: »Jeg er Kjøbmand - i yngre Dage Sømand -
								og kommer fra Cap for at besøge mit Fødeland, som jeg ikke har seet
								i to og tyve Aar; men meest for at see min eneste Broder, som jeg i
								al den Tid slet ikke har hørt noget til. Han boer her i nærmeste
								Kjøbstæd, og er Conrector -« her vendtes Alles Øjne til Denne: han
								sad bleg og skjælvende, og formaaede ikke at rejse sig; neppe nok at
								frembringe de Ord: »Christian! er det Dig?« Brødrene sank i
								hinandens Arme.Min ædle Vens Overraskelse var saa meget større og frydeligere, som
								han allerede i mange Aar havde troet Broderen død, da der siden hans
								første Udrejse til China ikke var indløben anden Efterretning fra
								ham, end at han var forbleven i det usunde Batavia. Hans 4. ComtessenHerredsfogden spillede en særdeles god Violin; og havde paa Maae og
								Faae medbragt et Skriin pakfuldt af Musicalier. Sex Andre behandlede
								forskjællige Instrumenter; men der vare desværre ingen paa Ulvedal,
								naar undtages en gammel Fløite af Kammerraadens. Dog herfor blev
								snart kjendt Raad: en Vogn kjørte til Byen at hente Stadsmusikanten
								med hele hans Forraad.Imidlertid leed vi slet intet af Kedsomhed. Efter en tæt Frokost, ved
								hvilken Degnen og hans hornede Substitut gave rigelig Stof til
								Skjemt og Løjer, tog Herredsfogden fat paa sit Instrument, og strøg
								en Valts, der snart rev de Fleste med sig; og da der ikke vare Damer
								nok, maatte ogsaa Mandfolk danse med hinanden. De gjenfundne Brødre
								sade smilende sammen, og saae til. De slap næsten aldrig hverandres
								Hænder; og den ældre - jeg mener, Conrectoren havde femten eller
								sexten forud - passede især paa den Yngre med en Ængstelighed, som
								om han var bange for at miste ham igjen - som en nygift Mand, sagde
								Herredsfogden, paa sin unge Kone. Kom Kjøbmanden ham et Øjeblik af
								Sigte, spurgte han urolig: »hvor blev Christian? saae I ikke
								Christian?« og søgte til han fandt ham.Een Morskab afløste den Anden; den lystige Jurist var Sjælen i dem.
								Han gjorde endog et Par Gange det vidunderlige Konststykke, at han
								fik Qvintus til at lee saa heftigt, at Man saae hans Tænder. - Dagen
								var borte inden vi mærkede det; Aftenen ligesaa. Endog Damerne havde
								saaledes ladet sig henrive i denne Munterheds Hvirvel, at da det
								blev Sengetid, kom de først i Tanker om, at der manglede Leje til
								Een. Vel skete Tilbud nok, at ville ligge paa Stole; men saadanne
								bleve ikke antagne. Den ene Datter hviskede noget til Moderen, men
								denne rystede paa Hovedet, og svarte sagte, hvorved jeg blot nam de
								Ord - »gjør hende Uro saa silde -«. »Det behøves jo ikke heller«
								sagde nu Kammerraaden; »der staaer jo en Seng i den sorte Stue;
								Hovednøglen lukker op - i Morgen kan vi gjøre Undskyldning.« »Den
								sorte Stue?« spurgte begge Pigerne med store Øjne;bestandige Taushed havde sin Grund, først i Ungdoms Letsind og siden
								i den Beslutning, ej at ville lade høre fra sig, med mindre han
								kunde vende tilbage som riig Mand; hvilket nu var Tilfældet.  »hvem vil Fa'er ha' til
								at ligge der?« »Ih -« svarte han smilende »Degnen for Exempel.« »Nej
								Katten ryuv mæ, om a gjør« raabte Denne bestemt, »saa skal a fahr go
								hjem.« Nu blev jeg nysgjerrig, saavelsom alle de, der ikke havde
								været paa Gaarden før: »hvad er der med den sorte Stue?« lød paa
								engang flere Stemmer. »Intet Andet« sagde Kammerraaden lidt
								haanligt, »end at det spøger der. Man siger, at en stakkels Frøken,
								der var kommen for Skade, i gamle Dage er levende indmuret deroppe -
								naa, een Vei skal vi ud - ville De trække Lod, mine Herrer! eller -
								tør Ingen ligge ene - kan De jo blive To - jeg er ogsaa villig -«
								»Ingenlunde!« raabte vi, »De maa ikke jages ud af Deres egen Seng!«
								»Saa trække vi« sagde Herredsfogden; »men den der faaer Lodden, skal
								bestemt ligge allene hos Frøkenen.« - Vi trak, jeg blev den
								Udvalgte; og modtog Forsamlingens Lykønskninger; men Degnen satte
								ordentlig et glubsk Ansigt op, og sagde: »A vil, Katten ryuv mæ, ett
								bytt mæ ham, om a saa ku vinn hiele Ulvedaahl.«Det berygtede Værelse laa langt borte i en anden Fløj af Borggaarden;
								og for at naae derhen maatte jeg gjennem adskillige andre,
								tilligemed en lang steenlagt Gang, Trappe ned og Trappe op igjen.
								Tjeneren aabnede, tændte et medbragt Lys, og fjernede sig med
								Gaardlygten, efterat have kastet et hurtigt og skye Blik hen til et
								vist Hjørne i Stuen. Denne førte med god Skjel sit varslende
								Tilnavn: Loft og Vægge vare malede, men med saa mørke Farver, at det
								Hele udgjorde et sandt Natstykke. Selve Omhænget paa den uhyre
								Himmelseng var af et Slags sortbrunt gammeldags Silketøj, eller
								Damask. - Inden jeg krøb indenfor dette, gjorde jeg med Lyset i
								Haanden en Rundar. Da jeg kom til det Hjørne, hvorhen Tjenerens Øjne
								saa mistænkeligt skelede, opdagede jeg strax et Billede, der alt for
								levende erindrede mig om før berørte Sagn. Det forestillede en ung
								Kvinde, med et skjønt men dødblegt Ansigt og nedslagne Øjne. Hendes
								Legeme var indhyllet i en Nonnedragt, og i de foldede Hænder holdt
								hun Crucifix og Rosenkrands. Dette Malerie befandt sig tæt op til
								Hjørnet; og paa den anden Side deraf stod en Mand, som med Rette bar
								Navnet den Røde; thi alt paa ham var rødt
								lige fra Haaret og Skjæget til de snevre Beenklæder og lange
								Snabelskoe. Hans skumle blodtørstige Blik var stivt fæstet paa Damen
								skraas over for ham. Jeg hørte siden, at dette skulde være Faderen
								til den af ham selv fordømte, indmurede Pige.Det var mig lige indtil denne Nat uforklarligt: hvorlunde den, som
									 ikke troer paa
								Spøgelser, alligevel kan frygte for dem. Men da, ved pludselig at
								gribe mig selv i en vis Banghed, ledtes jeg til den Overbeviisning,
								at en saadan er grundet i vor ligesaa ubegribelige aandige Natur,
								eet af de Rivter i Dødens Forhæng, gjennem hvilke Sjælen skimter
								Udødeligheden. Og lige siden har Spøgelsefrygten aldrig været mig en
								Gjenstand for Skjemt - end mindre for Spot; meget mere har jeg
								betragtet den som en hellig, skjøndt dunkel, Aabenbarelse fra
								Aandernes Verden.Jeg kunde ikke sove. Mine Øjne faldt ofte sammen, men aabnedes atter,
								for at skotte hen til den skumle Krog, hvor Maanen belyste det
								liigblege Ansigt.Tilsidst tyktes mig, jeg hørte en svag Lyd derhenne, som af et
								musikalsk Intrument. Jeg holdt min Aande - hørte Intet. Lidt efter
								kom Lyden igjen. Nu lettede jeg Hovedet fra Puden - det var intet
								Selvbedrag; men Tonerne saa fine og fjerne, at det ikke var muligt
								at skielne, om de kom fra et Instrument eller fra et menneskeligt
								Bryst. En let Gysen udbredte sig fra min Isse og ned over hele
								Legemet. Var det Aandesang fra Murenes Indre? Den Ulyksaliges
								Dødspsalme? - Det blev ved Mine Nerver dirrede med en sælsom
								Krillen, og Benouelse indklemte mit Bryst jeg rejste mig heelt
								overende, og stirrede stivt paa Billedet, ventende med stille
								Forfærdelse, hvert Øjeblik at see Noget.
								Ansigtet bevægede sig - hævede sig - sank - forstørredes -
								formindskedes - Angesten steeg. Dog havde Fornuften ikke saa aldeles
								tabt sin Virkeevne, at den jo endnu kunde berolige mig med den
								Forklaring: at disse tilsyneladende Bevægelser maatte tilskrives
								Maanen, alt eftersom den gik bag en Skye, eller atter fremtraadte. -
								En nye Stilhed.Jeg begyndte at aande friere, tænke roligere, overlægge. Jeg fattede
								en rask Beslutning: stod op, og kastede mig i Klæderne, gik hen til
								et Vindue, og det forekom mig virkelig, som om jeg hos den klare
								venlige Maane hentede mig nogen Trøst og Opmuntring. Jeg delte mit
								Blik mellem den og det frygtelige Hjørne. Men hvad nu videre? Skulde
								jeg her blive staaende til Dag? - eller - jeg keeg ud: der var dybt
								ned; jeg maatte befinde mig i andet eller tredie Stokværk. Skulde
								jeg flygte tilbage? den lange mørke Vej, jeg var kommen? vække hele
								Huset? give mig selv til Priis for Latter, Spot, Foragt? Af denne
								Uvished udreves jeg igjen ved Klangen af de gaadefulde Toner, der
								ikke kom fra hiin Krog, som det forhen tyktes mig, men fra den  modstaaende Side. Jeg
								vovede at gaae derhen, at lægge mit Øre til Væggen - det var Sang,
								jeg hørte - en blød kvindelig Stemme. Besindelsen vendte tilbage;
								men Forundringen tiltog: hvo kunde synge her? saa silde? - Jeg lod
								mit Uhr repetere - Klokken var halv eet - midt i den allerfarligste
								Aandetime! - Jeg hældede mig til Væggen - den gav efter - en
								Tapetdør gik langsom op, og ind til en meget stor Sal. I den anden
								Ende af denne viste sig en Lysstrime, der kastede et Skjær langt ud
								paa Gulvet. Der indenfra kom Tonerne. Nu taug de; men strax derpaa
								var der Een, som talte, og en Anden som svarte - Nysgjerrigheden
								drog mig - paa Kattefødder skred jeg derhen, for at see hvo af
								Damerne vare komne saa uformodet i min Nærhed, for at kvinkelere
								Natten ud Jeg keeg ind ad Nøglehullet - nær kunde jeg segnet om af
								Forfærdelse; thi der sad hun selv, den indmurede, i sin sorte Dragt
								og med det skjønne blege Aasyn. Hun vendte Siden til, og havde et
								Papiir liggende for sig, hvorpaa hun syntes at tegne. Ved samme Bord
								sad med Ryggen til mig endnu et Fruentimmer, af hvem jeg blot kunde
								see Hovedets og Overkroppens smukke Omrids, da hun selv dækkede det
								foran staaende Lys. Jeg var naglet til min Post. - Nu bøjede den
								Sidste Hovedet hen for at betragte Tegningen. »Denne Blomst« sagde
								hun paa fransk og med den reneste Udtale, »lykkes dig
								overordentlig.« »Du mener Tusindfryden?« svarte Hiin i samme Sprog.
								»Det er een af mine kjereste Blomster, Alice!« Hun drog et dybt Suk,
								saae med et ømt Smiil paa Tegningen, og lod Penselen hvile. Hun med
								Ryggen til mig sukkede ligeledes, drog Hovedet tilbage, og gav sig
								til at sye, som hendes Armbevægelser viste mig. - Efter et Ophold, i
								hvilket hun atter gjorde nogle Strøg, sagde Malersken langsomt og
								vemodigt: »Den er Aarets sidste Blomst.« Og med Blikket - jeg kunde
								sige - medlidende hæftet paa Blomsten, sang hun med hiin bløde
								smeltende Stemme, der før saa hæftig forskrækkede mig, følgende
								Elegie, som jeg her har stræbt at gjengive paa vort eget Maal.Hvorfor tøver Du saa længe?Somren er jo alt forbi.Ene Du i visne EngeSmiler paa min Stie.Vil Du minde mig om Vaaren,Som med dine Søstre svandt?Atter vække Længselstaaren,Som forgjæves randt.Vække Minder, som bespændeHjertet med Tungsindighed?At min Sommer er tilende,Troer Du ej jeg veed?Her taug hun; lænede sig tilbage mod Stoleryggen, og foldede Hænderne
								i Skjødet; en stor Taare rullede ned over hendes lilliehvide Kind Da
								skød hendes Selskaberinde Syetøjet fra sig, greb hendes ene Haand,
								trykkede den mellem begge sine til Barmen, og sang i højere
								kraftigere Tone og hurtigere Tempo:Ej om Vaaren vil jeg minde,Ej om svunden Sommer, Nej!Men Dig lære end at findeGlæden paa Din Vej.Sørg dog ej for Vaarens Glæder!Sine Blomster har din HøstSelv den Taare, som Du græder.Er ej uden Lyst.Hendes egen Stemme hensmeltede ved de sidste Ord i stille Graad. Hun
								rejste sig, sank paa Knæe for den Siddende, omfavnede hende, og
								lagde sin Kind paa hendes Arm. Denne lagde signende sin anden Haand
								paa Trøsterindens Tinding. - Jeg veed ikke, hvilken vemodig
								Medfølelse, der saa uvilkaarlig gjennemtrængte mit hele Væsen, at
								mine Øjne stod i Taarer, skjøndt disse Sørgende vare mig ligesaa
								ukjendte, som Aarsagen til deres dybe Kummer.Det gav et Smek i Panelet tæt ved mig. Den siddende saae sig om efter
								det. Jeg var bange de skulde faae i Sinde at kige ud i Salen; derfor
								gik jeg med lange Skridt, og hurtigere end jeg var kommen, paa
								Hosesokkene tilbage til min sorte Stue; her søgte jeg nu atter
								Sengen; men den uroligste Nysgjerrighed virkede ligesom Frygten før,
									 mod Søvnen. Hvem i al
								Verden kunde de dog være, disse mærkværdige Mennesker? - Fremmede
								for Husets Folk! - Og Ingen havde omtalt dem endog kun med et Ord! -
								Jeg blev tilsidst saa forvirret, hartad fortumlet af denne forgjæves
								Fritten og Gjætten, at jeg var nær ved at indbilde mig jeg havde
								været Tilskuer ved en Aandescene, og at de tvende uforklarlige
								Væsner tilhørte eet af de henrundne Aarhundreder. Den Enes Lighed
								med Billedet - dennes ualmindelige Dragt - dette fremmede, fordum
								blandt Adelen brugelige Tungemaal - alt stemmede med Sagnet.Endelig sov jeg ind, og sov lige til det første Dagskjær.Utaalmodig klædte jeg mig paa, og ilede ned i den almindelige
								Samlingsstue. »Hvordan har De sovet? mærkede De Noget? hørte De
								Noget? saae De Noget?« saaledes lød det fra alle Kanter; og det
								varede længe, inden jeg ogsaa kunde komme til at spørge: »Ligger der
								Nogen i den Fløj? Hvem boer der? hvad er det for Damer?«
								Kammerraaden lo: »har De besøgt Damerne, eller Damerne Dem?« Nu
								fortalte jeg hele Eventyret. De Fleste af dem stak i at lee, og
								Verten raabte: »vores Rector har, min S .... rigtig villet liste sig
								ind til Comtessen -« - »hvad for en Comtesse?« faldt jeg forundret
								ind. »Ih! Comtesse R... som har lejet Værelserne derovre. Hendes
								Forfædre har ejet Gaarden her - Gud veed hvorlænge; men Faderen
								solgte baade Den og Godset« »Men Hvem er saa Alice?« spurgte jeg
								videre. »Hm! det er ikke godt at sige« lød Svaret; »det er Alice,
								eller Else, som de Andre her kalde hende. Hun skal være en Slags
								Française for Comtessen. Hun er da kommen med hende herind udenlands
								fra.«Nu vidste jeg saameget; men det var kun til endnu mere at pirre min
								Nysgjerrighed. En Comtesse og en Française ere uden videre ingen
								Gjenstande for denne; men Disse! saa højst
								dannede - som de jo tydelig viste sig for mig i hine Øjeblikke -
								rige paa Kundskaber, paa Følelse - og dog levende i slig Afsondring,
								med deres sikkert store interessante Hemmeligheder! Jeg blev ved at
								spørge; og fik stykkeviis efterstaaende lidet tilfredsstillende
								Oplysninger, som endda gaves mig med samme Ligegyldighed, hvormed
								Folk, der bestandig have boet i en smuk Egn, besvare en Fremmeds
								Spørgsmaale om de forskjællige Puncter, der i Udsigten tiltrækker
								hans Blik.Comtessen kunde være midt imellem de tredive og de fyrgetyve; havde
								tilbragt den længste Tid hos Slægtninge i det sydlige Frankrig, og
								kun boet paa Ulvedal noget over fire Aar. Hun levede meget  stille, saae ingen
								Fremmede hos sig, og kom ej heller ud, undtagen til Kirke eengang om
								Maaneden. Kammerraadens besøgte hun og Mammesellen, efter forudgaaet Mælding, regelmæssig den
								første Søndag i hvert Fjerdingaar til The; og indbød dem til sig den
								Følgende. Men alt uden synderlig Morskab for Nogen af Parterne, da
								hun talte det danske med nogen Vanskelighed. Hun gjorde meget Godt i
								Stilhed: opklædte hvert Nytaar to fattige Børn, uddelte til Julen
								Fødevare, med mere; og Degnen roste hende, fordi hun til Højtiderne
								ved sin Tjener ofrede ham en Specie. Med Mammesellen var han endnu
								fuldkomnere fornøjet, da hun bar mange Børn - dog kun de
								Fattiges - i Kirke, hvorved hun betænkte ham med en Rigsdaler.
								Forresten var Begges Væsen noget stivt, afmaalt og fornemt, hvilket
								Kammerraaden dog godmodigen skrev meest paa Sprogets Regning.5. AliceJeg har oftere bemærket, saavel hos mig selv som hos Andre, at en
								enkelt Begivenhed, den være stor, vigtig, bedrøvelig, ja frygtelig,
								ikke nær saa let bringer os ud af Fatning - end ej af Stemning - som
								flere forskjællige; skjøndt disse ere hver for sig ganske
								ubetydelige, og tilsammentagne af langt ringere Vægt end hiin. Man
								kan modstaa et eneste tungt Slag, men bukke under for flere lette.
								Saaledes gik det mig her: først fortrød det mig, at Nattens Gaader
								havde faaet saa hastig og klar Opløsning: dernæst ærgrede jeg mig
								over at de erholdte Oplysninger om de tvende interessante Figurer i
								dette Natstykke gjorde dem endnu gaadefuldere end før: og endelig
								harmede jeg mig over den Ligegyldighed, hvormed de af Husets Folk
								omtaltes. DisseJeg bad nu Kammerraaden om at vorde mældet hos Comtessen, for
								personlig at aflægge min Taksigelse for Natteherberget Han lod strax
								Tjeneren gaae over; men forsikkrede mig tillige, at hun ikke modtog
								mit Besøg. Denne kom snart igjen, og bragte virkelig den Beskeed: at
								Comtessen bad sig undskyldt, fordi hun ikke kunde see Hr. Rectoren,
								eftersom hun befandt sig upasselig; men det skulde iøvrigt være
								hende kjert, om han fremdeles vilde afbenytte hendes Værelse. »Der
								laae vi den Nat, og havde ingen Dyne paa
								os,« raabte min lattermilde Vert, og slog en hjertelig Skogger op;
								»lad os saa faae Lombrebordet frem.«  sank i mit Omdømme ned til ubetydelige
								Hverdagsmennesker: deres Munterhed forekom mig flau, deres Skjemt
								fad, og deres Forlystelser platte. Jeg blev reent forstemt; og
								spillede min Lombre i et Lune omtrent som naar jeg retter en Stiil,
								der vrimler af grammaticalske Bommerter. Stadsmusikantens Ankomst
								virkede derfor paa mig, som et pirrende Middel paa den astheniske;
								men det var ligesaa meget ham selv, som hans Musik; begge stod i
								fuldkommen Opposition til hinanden. Jeg skal forklare mig
								tydeligere.Han var en Mand med et grimt, barskt Ansigt, et rue og skarpkantet
								Væsen, smaatalende, knurvorn i hele sin Omgang. Og dog var den
								Lifligste af alle Kunster ham Alt, og alt andet - intet. Musik var
								hans Stolthed - jeg tør ikke sige Glæde; thi aldrig saae han mørkere
								ud, end netop under Udførelsen af de allerskjønneste Stykker. Han
								elskede Kunsten, (som en Tyran sin Kone, sagde Herredsfogden) men
								intet Menneske under Solen; enhver, som ikke forstod Musiken,
								foragtede han. Hvo der nu kjendte ham, og tog ham, som han var, den
								morede han paa en dobbelt Maade: først ved hans Kunstfærdighed, og
								dernæst ved hans Gnavenhed Herredsfogden kjendte ham: staaende paa
								Trappen med Violinen til Kinden modtog han Apollos Præst - ikke med
								Buk eller mundtlig Hilsen - men ved at spille og variere Musikken
								til de Ord: »Vær Velkommen!« i Heibergs Indtog. Dette sindrige
								Galanterie blev straks forstaaet og optaget; Musikanten nikkede, og
								sagde: »det er den rette Maade at tale paa.« »Ja visselig!« svarte
								Skjelmen med alvorlig Pathos, »Kunsten culminerer ikke, før den
								fuldkommen erstatter Mundens Taleorganer.«»Slaae nu Beterne i Hartkorn!« raabte Kammerraaden da vor Capelmester
								- som Herredsfogden kaldte ham - traadte ind Den sindige Tertius
								paatog sig dette Arbejde. Og nu gik det løs over den guddommelige
								Kunst: Instrumenter udpakkedes, prøvedes, stemtes; Nodestole
								oprejstes; Noder fremlagdes; og alt med en Iver, en Travlhed og
								Alvor, som om der arbejdedes paa Verdens Vel. Vertinden viste sig to
								Gange i Døren til Concertsalen, og spurgte: om Herrerne ikke kunde
								faae Tid til at spise; men erholdt kun korte og ubestemte Svar.
								Omsider kom Manden i Huset med en Jagtpidsk i Haanden, og drev os
								tilbords.Det var yderst morsomt at see paa Fiedler (Capelmesteren) og
								Herredsfogden, medens de mønstrede hverandres musikalske Skatte:
								Hænder og Øjne i idelig Bevægelse: afbrudte Udraab som »godt!  prægtig! det skal vi ha'!
								nydelig! extra,« og saa videre. Men tilsidst fremkom Fiedler med en
								splinternye Composition, som han ordentlig med et glubsk Gefjæs
								holdt Herredsfogden lige op under Næsen, og som afpressede denne et
								A ..... h! der gik igjennem flere Takter, og endte smorzando. »Den
								smager ham« raabte Kammerraaden. »Det troer jeg nok« sagde Fiedler,
								»det er en nye Qvartet for fire Violiner.« »Hvordan skal vi faae
								den?« spurgte hiin i sørgelig og næsten grædende Tone. »Vel skal vi
								det« svarte den Anden; »De, og jeg, og Assessoren, og - Hr.
								Rectoren; han kan; det veed jeg.« »Bravo!« skreeg Herredsfogden, og
								bukkede sødt smilende for mig - »men hvad er det der ligger?« »hm!«
								svarte Fiedler; »det er noget som vi ikke kan bruge; man har sendt
								mig det med det øvrige - en stor italiensk Aria med Accompagnement
								af Violin, Violoncel, Fagot og Hoboe. Instrumenterne har vi; men
								hvor er Soloen?« »Det var muligt, Alice kunde« tog den ene Jomfrue
								Hansen Ordet; »hun synger flere saadanne græsselige lange Tingester
								- jeg vil gjerne vise hende den -« »- gjør det, bedste Jomfrue!«
								raabte Herredsfogden, men Fiedler sagde med foragtelig Mine: »Pyt! -
								skal vi prøve Qvartetten?« - Den gik, dog ikke uden adskillige
								Smaafejl, ved hvilke Stadsmusikanten snærrede, eller stampede i
								Gulvet.Saamange af Selskabet, som ikke forstod eller ikke yndede Musik,
								listede sig efterhaanden bort, og toge fat paa anden Slags Spil -
								jeg mener Kort og Tærninger. Og saaledes bleve vi Kunstens Dyrkere,
								med nogle faae Tilhørere og Tilhørerinder, overladte til os selv og
								vor Ørenslyst.Det var bleven Aften. Vi vare ifærd med en Symphonie, da jeg under en
								Pause seer et Fruentimmer, som jeg ikke før havde bemærket. Hun stod
								ved Siden af Jomfrue Hansen lige nede ved Døren, og hørte til med
								nedslagne Øjne. I Haanden holdt hun en Rulle Papir - det maatte være
								hende - Alice! men uagtet min højt spændte Nysgjerrighed, kunde jeg
								kun skjænke hende et flygtigt Blik; thi Musikken rev mig med sig. -
								Symphonien var ude. Hun traadte frem, langsom, beskeden men ikke
								bly. »Pyt!« sagde jeg i mine egne Tanker, da jeg nu nærmere
								betragtede hende - »smuk Figur; men intet udmærket Ansigt
								- saa koldt, saa livløst!« Hendes Øjne saae jeg endnu ikke, og først
								længe derefter; thi de bedækkedes næsten halvt af Øjenhaarene; og
								hun fæstede dem ikke paa Nogen, de foer kun ganske flygtigt over dem
								hun talte med. Hun traadte hen til os, udfoldede Rullen, og  sagde med en tvungen
								Udtale, der tilkjendegav hendes franske Herkomst: »jeg kjender den
								Soprano, og ar den synget før; med Assistance af di min Ærrer! -«
								Hvo der nu gjorde store Øjne, det var alle vi Ærrer; men ingen
								større end vor Capelmester; hans Ansigt blev en halv Gang saa langt
								som ellers; han gloede paa hende, som om han ikke rigtigt havde
								fattet hvad hun sagde. »Hvem før' an?« spurgte hun med et flygtigt
								Øjekast omkring i Kredsen - »jeg - jeg« svarte han hurtigt, anviste
								hende bukkende Plads foran sin egen Nodestol, fremtog og fordelte de
								ledsagende Stemmer med ualmindelig Væverhed.Jeg fik ingen - hvormed jeg var vel tilfreds - og stillede mig mellem
								de faae Tilhørere. - Hun saae sig tilbage, Fiedler nikkede til sine
								Medspillende, og pegede med Buespidsen paa Noderne; hun tog sine i
								begge Hænder - de vare i Sandhed smukke - satte den højre Fod frem,
								den var nydelig, klappede tre Gange med Taaen, og -. Da jeg
								forgangen Aar førstegang saae Roat gaae op; da han stod der med
								Balancestokken - en heel Skibsraa - i Hænderne, vuggede sig frem og
								tilbage med Ryggen til Stytten, traadte rask ud paa Touget og
								snappede Foden tilbage, som om han tvivlede paa dets Styrke - da
								følte jeg en Beklemmelse, en ængstelig Uroe: »Vil han? tør han? kan
								han? Om han selv bliver bange, svimler - om Touget brister -« Men da
								Musikken saa stemmede an, da han med Kraft og Sikkerhed vendte ind
								paa denne smalle Broe mellem Liv og Død - da lettedes mit Bryst, da
								følte jeg, at med ham havde det ingen Fare.Saaledes følte jeg her en vis Benouelse, da jeg saae den unge Pige
								med saa yderst vanskelig en Opgave for sig, blandt saa mange skarpe
								Kjendere. Men saasnart hun intonerede og det med en Virtuosas
								Sikkerhed, Kraft og Fylde, da hendes Sølverstemme gjennemfoer mig
								som et electrisk Stød, da følte jeg og med en Slags sød
								Forskrækkelse hvor vis hun var i sin Sag. Nu først vovede jeg ret at
								betragte den Mund, der udsendte saa herlige Toner. Men saaledes var
								den ikke smuk - Man borde heller aldrig see paa en Sangerinde, eller
								og skulde hun være maskeret; hvad har Øjnene hos hende at bestille?
								mine vendte jeg ogsaa bort; og nød nu en Henrykkelse, som ikke blev
								afbrudt før Sangen; Instrumenterne havde jeg slet ikke hørt.Med en let Bøjning leverede hun sit Blad til den forbausede
								Concertmester; med nedslagne Øjne og et svagt Smiil modtog hun de
								fra alle Kanter indstrømmende Taksigelser, og gik derpaa hen til
								Husets  Moder, hos hvem
								hun satte sig, ventende som Tilhørerinde paa et nyt Nummer. - Da
								dette var forbi, blev hun anmodet om atter at glæde Selskabet med
								sit fortrinlige Talent; hvortil hun uden mindste Snerperie viste sig
								villig; men uheldigviis havde hverken hun eller Vi noget
								Accompagnement, undtagen af Pianoforte. Jeg vovede at foreslaae et
									da Capo af Arien, men derfor bad hun sig
								forskaanet: »jeg ikke elske da Capo,« svarte
								hun »anden Gang, man ikke gjør saa vel - men - jeg mig ikke udtryk i
								dansk -« »- behag at tale fransk, Mademoiselle!« tog jeg Ordet paa
								dette Sprog; »jeg troer næsten at kunne gjette deres Tanker.« Nu
								ophørte hendes Forlegenhed, og det tvungne i hendes Væsen, der vist
								nok allene havde sin Grund i den Tvang, Sproget paalagde hende; med
								fransk Livelighed sagde hun: »man skulde aldrig forlange Gjentagelse
								hverken af Musikstykker, scenisk Spil eller Declamation. Saa strax
								derefter lykkes det ikke saa godt som første Gang; kan aldrig gives
								ej heller modtages med den første Varme, og baade Kunstner og
								Tilhører tabe begge.« »Jeg kan ikke andet end give dem Ret - skjøndt
								det strider mod min egen Fordeel -« svarte jeg, »men dog med
								Indskrænkning. Vel kunde deres Paastand endogsaa logisk bevises; thi
								lad os blot forestille os sexten encores i
								Rad; da vil jo det fuldkomneste Mesterstykke tabe - i det mindste
								sin Friskhed; og taber det sextende Gang, taber det og den femtende,
								og saa videre lige op til den anden. Men gives der ikke alligevel
								Undtagelser? Compositioner som aldrig tabe sig? som i høj og stedse
								højere Alder beholde den ungdommelige Friskhed?« »Beholde?« gjentog
								hun; »jeg vilde hellere sige: fornye, og denne Evne til at kunne
								fornyes, er netop Kjendemærke paa de Frugter, der taale at gjemmes.
								Men min Mening er jo og kun denne: at de maae nydes i Mellemrum. Et
								slikvurnt Barn, som ikke kan styre sin Begjerlighed, forspiser sig
								let i det Søde, og spiser sig keed deraf; derfor holde forstandige
								Forældre det tilbage, at det maae nyde lidt og længe.« Dette sidste
								sagde hun med et muntert Smiil, der - dog kun for et Øjeblik
								forandrede hendes Ansigt, og viste et Glimt af indvortes Liv, som
								det ellers savnede. - Jeg blev afbrudt i denne Samtale, da man
								kaldte mig hen til Orchestret; og da Nummeret var forbi, og jeg
								atter vilde knytte den, savnede jeg Alice. Hun var pludselig bleven
								afhentet til sin Comtesse.Som unge Herrer gjerne pleje, saa begyndte vi nu at recensere den
								Bortgangne; og havde hun ikke bedre Skjæbne, end et nyt Digt  imellem æstetiske
								Kunstdommere, alle finde de Fejl, men ikke alle de samme; hvad een
								roser laster en anden; og vilde Forfatteren i en ny Udgave tage
								enhver Rettelse og Udsættelse tilfølge, skulde det gaae ham med hans
								Bog, som det efter Fabelen gik hiin aldrende Mand med hans Hoved, af
								hvilket en ung Elskerinde udrykkede de graae Haar, og en ældre de
								sorte: saa den føjelige Stakkel tilsidst beholdt slet ingen tilbage,
								men sad der aldeles skallet imellem dem. Men mange skarpe Dommere
								ere ikke altid et ondt Tegn; det viser, at man le
									der efter Fejl. De tvende Parter vare dog alle enige: at
								hun sang guddommeligt, og at hun havde en - stor
									Mund! Dette sidste maatte jeg selv skjøndt ugjerne,
								indrømme. Men sandelig! ingen af os havde endnu seet hende.Midt under Aftensmaaltidet kom hun igjen. Den opmærksomme Vertinde
								overlod hende sin Stol ved Siden af mig med den Yttring: at de to
								franske bedst vilde underholde hinanden. Det traf ind; thi aldrig
								før havde jeg hos noget Fruentimmer fundet saa fiin en Belevenhed
								forenet med saa dyb en Følelse; og dog skiftede hun med ejendommelig
								Lethed Æmnet, saa ofte jeg bragte et nyt paa Bane. Hvor gjerne havde
								jeg gjort hende selv til eet! men paa den lige Vej gik dette jo ikke
								an, og Omveje ledte ej heller til Maalet, eftersom hun bestandig
								bøjede af, eller vel endog med et kunstigt Spring vendte heelt
								tilbage. - Skade - tænkte jeg tidt - at den Mund, der taler saa
								smukt, ikke selv er det!6. JulebalMan vil finde det naturligt, at jeg beholdt mit sidste Natteleje; og
								ligesaa, at jeg en heel Time lyttede ved Tapetdøren. Men forgjæves;
								jeg hørte ikke det allermindste til de Uforklarlige. Omsider jog Søvn og Kulde mig fra min
								Lurepost i Seng.Efter en uafbrudt og kvægende Hvile vaagnede jeg først i
								Dagbrækningen. Jeg klædte mig paa, og gik hen til Vinduet. - Det var
								Tøevejr. Graa Regnskyer drev ilende og lavt hen over Skoven - den
								mørke Skov der nylig stod smykket til Julen i Vinterens prægtigste
								Sølvmor. Saaledes - tænkte jeg - aflægger den unge Hustrue sin Jeg erfarede ikke meer, end hvad jeg allerede forud havde formodet:
								at Comtessen var hendes Velgjørerinde og eneste Veninde.  Brudestads og brammende
								Hovedpynt; og nøjes beskeden med dagligdags Klæder og eget Haar.
								Sydvestvinden hylede i de gistne Vindueskarme; og svingede Rørtaget
								i Borggraven med uophørlig Susen og Skraslen. Jeg blev vemodig
								stemt; det var som de lavthængende Skyer nedtrykte mit Sind, og
								indsnevrede mit Bryst. Jeg tænkte med Tungsind paa min ædle
								Naboerske, det sidste henvisnende Skud af en fordum mægtig og
								blomstrende Stamme. Snart er ogsaa hun forsvunden af sine Forfædres
								Haller, der allerede beboes af en fremmed og frodig fremblomstrende
								Slægt Uvilkaarlig sukkede jeg med Helleniens blinde Sanger:»Menneskets Æt er som Løvet,Vinden nedhvirvler i Støvet;Disse Skovene taber,Andre Foraaret skaber.«Det var mig dengang aldeles uforklarligt, hvorfor mit »Tøevejrhumør«
								som Herredsfogden kaldte det, ikke vilde lade sig fordrive den hele
								udslagne Dag. Jeg tog Deel i Alt, men kun Halvdeel; og det hændtes
								mig flere Gange, naar nogen af Selskabet eller jeg selv kom til at
								savne mine Tanker, at jeg fandt dem oppe hos Comtessen, eller i
								hendes Værelser.Vi havde mange Ting for: vi musicerede, spilte Billard, Kort,
								Fjederbold; og tilsidst sloges vi med Snebolde. Kort sagt: man slog
								sig løs paa alle mulige Maader; men jeg var og blev bunden - jeg
								vidste ikke hvoraf.Al denne Galskab skulde endes med Dands. Nogle flere Damer - paa
								hvilke der var Mangel - bleve hentede. Kort før Ballet skulde tage
								sin Begyndelse, kom een af Herrerne i Tanker om Alice. »Hun er
								mageløs i Sang,« sagde han, »og dersom hun kun dandser halvt saa
								godt -« »- hun dandser slet ikke,« faldt den ældste Jomfru Hansen
								ind; »i det mindste har vi aldrig seet hende dandse; indbuden har
								hun været to tre Gange, men altid undskyldt sig.« »Skal vi ikke
								forsøge det engang endnu?« sagde Herredsfogden, »hvem kan vide - om
								- Rectoren for Exempel indbød hende? han converserede hende iaftes
								saa yderst behageligt; og det lod til, som de ikke fik Materien
								udtømmet - Skriv hende en Billet!« Det gjorde jeg. Svaret kom
								mundtligt og strax, »hun skulde have den Ære.«Jeg stod just i en venskabelig Strid med et Par andre Dandsere om hvo
								der skulde føre den første op, da Alice kom ind. Amor og alle
								Gratier! det var hende, og det var ikke hende; jeg saae, og jeg
								saae: det var ikke hiin mørkklædte mørkladne, kolde, hartad stive
								Française; det var Terpsichore selv, let som en Zephyr og mild som
								Morgenstjernen. En snehvid Balkjole sluttede i tætte Folder om den
								yndigste Krop, og naaende kun til Anklerne, lod den frie til
								Beskuelse de nydeligste Fødder, omvundne paa gammel græsk med
								rosenrøde Silkebaand Et himmelblaat Flor tilhyllede Barmen, og en
								eneste Lillie - et Værk af Kunsten - prydede den mørkebrune
								Haarfletning paa hendes Isse. Men Ansigtet fremfor alt! hvilken
								sælsom Forvandling var det undergaaet! Hvor var den store Mund
								bleven af? Som hun med et Par takkende Ord smilte mig imøde, da jeg
								traadte til for at hilse og opbyde hende, kunde jeg gjerne ønsket
								den endnu større, for at see desflere af de skjønneste Tænder, der
								nogensinde fremskinnede mellem tvende Purpur-Læber. Og Øjnene! ogsaa
								disse aabnede mig nu for første Gang deres mørkeblaa Himmel, og
								viste mig i et Glimt hvilken Aand der boede forinden. Hvad er
								Skjønhed andet end Gjenskinnet af en skjøn Sjæl Hver enkelt Deel af
								Ansigtet kan være smukt, det Hele regelmæssigt; men fattes det
								Aandens Glands, har det ikke større Værd end Pygmalions Galathea,
								førend Guderne hørte hans Bønner, og skjænkede hende een; det vækker
								Beundring, men ikke Kjerlighed.Vel var det at Musikken i det samme begyndte; thi min Overraskelse
								var saa hæftig, tillige saa sød, at jeg skulde have glemt Dandsen,
								mig selv, og alt andet omkring mig. -Unge Læser! smukke Læserinde! nu vide I allerede, hvad jeg dengang
								ikke endda mærkede: at Kjerlighedens Gud havde ramt mig med sin
								sikkreste Piil. Hvorledes kunde jeg ogsaa tænke, at den der ved
								første Sammenkomst var mig saa ligegyldig, derefter pludselig skulde
								vorde mig saa dyrebar? Jeg havde stedse forestillet mig, at
								Kjerlighed nødvendig maatte begynde ved det allerførste Syn. Eller
								var den der virkelig strax? Iaae hidtil i Dvale, og vækkedes blot?
								som naar vi drømme, og først ved vor Opvaagnen vide at vi have
								drømt.Jeg fornam ikke hvorledes jeg var faren, før Alice var borte. Henimod
								Midnat forlod hun Ballet, for at begive sig til sin ensomme Veninde.
								Da var det for mig, som om Lysene brændte søvnigt, Musikken lød
								mattere, og Dandsen gik tungere; som om hun havde  taget det halve Liv, Lys og Glæde
								bort med sig. Jeg kunde ikke længere skuffe mig selv over mit
								Hjertes Tilstand. - Denne vigtige Opdagelse skulde fordrevet mig fra
								Selskabet hen i Ensomhed, havde jeg ikke frygtet, derved at røbe mig
								selv - jeg, der saalænge hun bivaanede Ballet, ikke havde været fra
								Gulvet. Men endnu mindes jeg grant, hvad Tvangen kostede mig:
								istædet for at jeg før havde dandset med
								Liv, saa dandsede jeg derefter paa
								Livet; min forrige selvbudne Munterhed veeg for en besværlig og
								ofte uheldig Vittighedsjagt I Pusterummene gik jeg fra Værelse til
								Værelse; saae paa de Spillende, uden at vide hvad de spillede;
								blandede mig i Samtaler uden at vide hvad de angik. Uden videre
								Beskrivelse: jeg bar mig ad som en Forelsket.Saalænge der dandsedes, gik det saa som saa. Men da der vare færre
								Damer end Chapeauer, og blandt de første nogle daarlige
								Dandserinder, med hvilke der maatte gjøres - hvad i Landsbysproget
								kaldtes Hovene: foreslog de sidste til en
								Forandring - Julelege. Nu blev jeg værre faren. Jeg maatte give Pant
								paa Pant; snart vare alle mine Lommer tømte. Og da saa Panterne
								skulde indløses! Hvor dyb var ikke Brønden?
								hvor haard den brede Steen? hvor tung den polske Kirkegang? jeg hang, jeg skriftede i Sandhed som en Synder; og alle de
								Kys, jeg fik og gav, smagte deels som Ædikke og deels som Vand Men
								paa Forundringsstolen ventede mig dog den haardeste Prøvelse. Det
								var stakkels Tertius, som skulde forkynde mig Selskabets
								Anmærkninger; hvilket han ogsaa gjorde med samvittighedsfuld
								Nøiagtighed og største Alvorlighed Jeg frygtede og sad som paa
								Naale. Adskillige dunkle Hentydninger havde jeg med kunstlet
								Rolighed nedslugt; men een forstyrrede den ganske: »og somme -«
								endte han - »forundrer sig over, at Hr. Rectoren er bleven saa
								forunderlig, siden hans Dame gik bort.« »Den skal sidde!« raabte
								jeg, og sprang op fra Stolen. Mandfolkene loe, Fruentimmerne
								fnisede. - Den skyldige var ikke at udfinde. Tertius angav den
								yngste Jomfrue Hansen; men hun fralagde sig rent ud Beskyldingen.
								»Var det ikke Dem saa var det Deres Søster;« sagde han. Hun nægtede
								ligesaa haardnakket. Enden blev at han selv maatte sidde; og jeg fik
								ingen Hævn.Legen havde tabt sin Morsomhed - man gabede - man snakkede om Sengen.
								Jeg længtes efter den, for uforstyrret at kunne tænke paa hende, der
								paa saa underfuld en Maade havde overrumplet mit Hjertes hidtil
								uindtagelige Fæstning.Jeg gjennemgik den hele Aften fra hendes glimrende  Fremtrædelse til den sidste
								yndige Hilsen, med hvilken hun forsvandt. Jeg gjentog ethvert af
								hendes Ord. Jeg dandsede alle vore Dandse om igjen; og nu først
								begreb jeg, hvori hendes Mesterskab, ogsaa i denne Færdighed bestod;
								ej allene i Skjønheden, men og i Letheden af alle hendes Bevægelser.
								Uden allermindste Anstrængelse udførte hun de dengang endnu
								brugelige Armturer; Arme og Fødder rørte sig ligesom ved et skjult
								Maskinerie i uforstyrrelig Takt, medens det dejlige Legeme svævede
								mellem de andre Dansende, ligerviis som Svanen sejler rank og roligt
								mellem tumlende Bølger.Jeg lod min Indbildningskraft paa ny afpræge mig hendes Miner, Smiil
								og Øjekast, naar vi mødte hinanden, naar vi talte sammen; om de ikke
								indeholdt noget meer end blot Artighed: det syntes saa men - her
								greb mig pludselig den Tanke: hvorledes var hun mod de andre unge
								Mandfolk? - hm! det vidste jeg ikke. Kun det havde jeg dog bemærket:
								at Conrectorens Broder nogle Gange betragtede hende, dog med en vis
								Alvorlighed; og at hun ligesaadan havde skottet til ham fra Siden.
								Han var rigtignok en Mand henad Aarene, men af et yngre endnu
								mandigt og kraftfuldt Udseende. Hans Haar og Kindskjæg faldt mere i
								det graae end i det sorte, men vanhældede dog ikke Smukheden af hans
								solbrændte Ansigt, der oplivedes af et par muntre lyseblaae Øjne.
								Hans Skabning var athletisk og hans Holdning som en Krigers. - Dog
								herover beroligede jeg mig snart, saameget lettere som jeg hørte ham
								snorke af Hjertens Grund. Han og Broderen - de Uadskillelige! - vare
								nemlig flyttede op i min forrige Seng, og jeg havde faaet en anden i
								samme sorte Stue; eftersom de sidst tilkomne Damer indknebe
								Huusrummet til det yderste.Jeg vaagnede først temmelig højt op paa den korte Vinterdag. Jeg keeg
								over til den anden Seng - den var tom. Jeg drejede mig om til
								Vinduet: Solen skinnede derind Jeg stod op.Som jeg var paaklædt til at gaae ned, og allerede udstrakte Haanden
								efter Trykkeren, lød der en taktmæssig Knirken inde fra den store
								Sal - mon det er hende? tænkte jeg, listede mig hen til den
								velbekjendte Dør, og linnede saa sagtelig ved den, at jeg kunde med
								det ene Øje titte derind - Det var hende! Hun var i Morgendragt; men
								et Kastetørklæde tildækkede Hals og Barm - ej engang Dagen maatte
								see dem. Hun var ifærd med, i en Commode at gjemme sin pent
								sammenlagte Balstads; og da hun blev færdig dermed, trak hun en
								anden Skuffe ud, tog noget i Haanden, som jeg ikke kunde see, men
								hvorfra  nedhængte en sort
								Lidse af Silke eller Haar. Længe betragtede hun det med dyb
								Vemodighed, sukkede, trykkede det med begge Hænder til Brystet,
								kyssede det, og vendte de graadfulde Øjne didop, hvor de Dødelige
								søge Trøst for Smerten hernede. Derpaa gjemte hun atter det
								fremtagne, tørrede sine Øjne, og forlod Salen med roligt Aasyn og
								lette Fjed.Hvad kunde det være? et Billede formodentlig; men hvis? en Elskers? -
								det faldt mig tungt paa Hjertet - maaskee en Moders? - det lettedes
								igjen. Men hvo var hun da selv? en Emigrantinde? af høj Stand - alt
								for høj! det forraadte jo hendes fuldkomne Dannelse. -»Vished!« sagde jeg fast besluttet til mig selv, og ombyttede min
								Ensomhed med Selskabets muntre Larm.7. LiniedandserindenDagen henløb, uden at jeg var kommen i det rene med mig selv, paa
								hvilken Maade jeg vilde erklære mig for Alice; men da jeg nu engang
								havde bestemt, at jeg vilde, kunde jeg og uden mærkelig Adspredelse
								deltage i Forsamlingens adskillige Morskaber, som dog fra nu af
								havde saa lidet tiltrækkende for mig, at jeg ikke er istand til at
								mindes, mindre at beskrive dem.Det var Juleaften. - Følgende Helligdag tog jeg i Kirke, ledsaget af
								nogle Faa, hvoriblandt de tvende Brødre. Alice var der - det vidste
								jeg - men Comtessen ikke, saasom hun ikke befandt sig vel. - Under
								hele Tjenesten saae den andægtige Pige kun paa Præsten og sin Bog:
								Det glædede mig. - Først da vi begge paa eengang traadte ud af
								Stolen, mødtes vore Øjne. Hun rødmede, og hilsede venligt; men tale
								sammen gjorde vi ikke - jeg manglede Mod dertil. - »I Morgen!«
								tænkte jeg.Det blev Morgen igjen. - Brødrene havde, som de forrige Dage, forladt
								Værelset. - Jeg stod op - Jeg stod en heel Time, lyttede, keeg ind i
								Salen - nej! hun var der ikke. Flere Gange gik jeg til Kammerdøren,
								og vendte atter tilbage. Min Beslutning vaklede, mit Mod sank. - Da
								lød omsider den velkjendte Knirken. »Nu eller aldrig!« sagde jeg
								halvhøjt, og gik derind. Hun syslede ved Commoden; men da hun fornam
								nogen, vendte hun sig hastig imod mig; jeg saae, at hun  forskrækkedes - skiftede Farve,
								og derved steeg mit Mod paa nye: det første Skridt var overstaaet.Jeg blev staaende i ærbødig Afstand, og sagde: »Mademoiselle!« - men
								mere sagde jeg ikke; fordi jeg ikke rigtigt vidste, hvad jeg vilde
								sige. - »Monsieur,« svarte hun; men heller ikke mere. - Jeg blev
								forknyt, benouet, indviklet i min egen raadvilde Ængstelighed. Da
								øjnede jeg pludselig en Udgang: »jeg har hørt« sagde jeg hurtigt,
								»at Comtessen ikke befinder sig vel.« »I Dag er hun noget bedre.«
								»Det glæder mig.« - Atter en Pause.Min piinlige Forlegenhed steeg med hvert et Pulsslag - den var ikke
								til at udholde. - Som en svulmende Strøm gjennembryder Dæmningen,
								saaledes udvældede mine trangt indsperrede Følelser i en Strøm af
								Ord - hvilke? - det veed jeg ikke; men saameget erindrer jeg: at
								Farven forlod Alices Kinder, og Glandsen hendes Øjne; og at hun
								støttede sig med den ene Haand til Commoden. Jorden brændte under
								mine Fødder.»Min Herre!« begyndte hun med klar og fast Stemme; men det forekom
								mig, at denne Fasthed var fremkunstlet, »min Herre! deres ærefulde
								Andrag er af den Beskaffenhed, at den forpligter mig til den
								oprigtige Tilstaaelse -«(det er ægte fransk Stiil! tænkte jeg) - »at
								jeg er bundet til Comtesse R.... ved saadanne Baand, som intet i
								Verden kan eller maae løse. Hun er mit Alt - og jeg - hendes sidste
								Trøst - den sidste Traad, der knytter hende til Livet - De seer -«
								lagde hun ilende til - »at jeg skatterer Deres meget hædrende
								Tillid, idet jeg berører et Forhold, som ellers ikke fremstiller sig
								for Verdens Blik.« Mit havde jeg, medens hun talede, nedslaaet som
								en Synder for Dommeren. Nu hævede jeg det atter; og med det samme
								sank hendes; men to store Taarer vældede ud under de lange Øjenhaar.
								Jeg kom igjen til Mod og Mæle: »Det Forhold« sagde jeg, »hvori De
								befinder Dem til Comtessen - jeg ærer det - hvorlidet jeg end
								kjender dertil - men - tillad mig blot dette ene Spørgsmaal! - om
								dette Forhold nu ikke var? -« Her kastede hun et Lynblik til mig,
								trak i sine Handsker, og svarte med tilsyneladende Kulde: »det er -
								og -« hun saae sig omkring, som Een der søger en Lejlighed til at
								slippe bort. »Alice!« sagde jeg med tiltagende Dristighed; »jeg
								kjender Dem kun under dette Navn, og med dette tiltaler jeg Dem,
								hvis De saa vil, for sidste Gang. Jeg er ingen letsindig Yngling;
								som Mand, som ærlig Mand, og efter alvorlig Prøvelse af mit Hjerte,
								siger jeg frit og  aabent:
								det tilhører Dem - reent og udeelt. Men - hvis ingen Følelse i Deres
								skulde tale for mig« - hun saae paa mig med et smerteligt Blik, i
								hvilket jeg troede at skimte et Glimt af Ømhed Jeg greb hendes
								Haand, som hun ikke unddrog mig. »Alice!« vedblev jeg; »hvis jeg
								ikke var Dem ganske ligegyldig - kun et Ord, et eneste husvalende
								Ord! Jeg kan vente, vil vente taalmodig, indtil det Forhold, De nys
								betegnede, maaskee kunde forandres, uden at løses.«Hun trak sin Haand blidelig tilbage, holdt den anden et par Secunder
								for Øjnene, sammenpressede Læberne, som for at dæmpe frembrydende
								Graad, og viste saa til en Stol ved Siden af mig. Mekanisk satte jeg
								mig; hun sank, eller meer, segnede ned paa en anden. - Nogle
								Øjeblikke sad hun bestædt i indvortes Kamp; hurtigt bølgede Barmen,
								Øjenlaagene klippede; omsider frembrød hendes Ord med et skjælvende
								Suk.»Førend De andengang ønsker mit Svar paa det vigtige Spørgsmaal, De
								har behaget at gjøre mig« - sagde hun med Fatning - »bør De kjende
								mere til mig, min Skjæbne, og min Stilling, end det lidet, De hidtil
								vidste. Men først, saafremt De har mig - som jeg - jeg - nærer en
								oprigtig Højagtelse for Dem, udbeder jeg mig Deres Løvte: at De,
								naar min Historie er til Ende, bier indtil jeg selv uopfordret
								svarer paa Deres alt for artige Yttring.« Jeg lovede det.»Hvad min Fødsel og Herkomst angaaer« sagde hun, »da er jeg mig selv
								ligesaa ubekjendt som Dem. Jeg veed hverken af Fader eller Moder;
								ene, uden Frende eller Ven, er jeg udstødt paa Livets Skueplads. -
								Og til en virkelig Skueplads hæfte sig mine tidligste Erindringer;
								ja, min Herre! jeg har henlevet min Barndom med Liniedansere,
								Springere og Kunstryttere -«jeg følte, at der gjennemfoer mig
								ligesom en kold Gysen; og jeg bemærkede, at hun kastede et Sideblik
								til mig -»Min Smule Færdighed i Dans - har jeg erhvervet under Graad
								og Pidskesnert. Ofte ønskede jeg - ak! jeg kunde ikke bede til Gud;
								thi jeg kjendte ham ikke - jeg ønskede at Touget maatte briste, og
								jeg ved et sønderknusende Fald faae en Ende paa mine Lidelser. Selv
								turde jeg ikke kaste mig ned; thi jeg frygtede Svøben meer end
								Døden. Ofte, naar Klap og Bravoraab regnede ned over mig, og jeg med
								Armene korsviis over Brystet bøjede mig for det jublende Publicum,
								trillede de bittreste Taarer ned over mine magre sminkede Kinder.«»Jeg skulde upaatvivleligt engang alligevel fundet Lejlighed til at
								gjøre sikker Ende paa min usle Tilværelse, hvis ikke den for mig saa
									 hældige Forandring
								var indtruffen: at nogle rejsende Musici etsteds havde sluttet sig
								til vores Bande. Een af disse, en Romer af Fødsel, opdagede min
								Syngegave, og paatog sig at uddanne den. Da jeg herved paa dobbelt
								Maade kunde bidrage til at fylde Directørens Casse, tillod han mig
								gjerne at nyde Romerens Underviisning; og jeg nød den med dobbelt
								Lyst; thi for det første elskede jeg Sang - Glædens og Sorgens Tolk
								i Menneskets Bryst -; for det andet var jeg saalænge befriet for
								Directørens og hans Kones Mishandlinger; og for det tredie kunde jeg
								hos min godhjertige Lærer spise mig mæt i Macaronis. - Jeg gjorde
								god Fremgang; men til min egen Skade; thi forhen havde jeg sluppet
								med at voltigere og dandse, nu maatte jeg ogsaa synge offentlig. Og
								da jeg gjorde dette med Tvang og Frygt, var jeg ikke stedse saa
								heldig at indhøste Tilhørernes Bifald: og da fik jeg arme Stakkel
								Hug til min Aftensmad.«Her sukkede hun smerteligt, og aftørrede et par nedrullende Taarer;
								ogsaa mine randt ved Forestillingen om denne Engels grusomme
								Behandling. Jeg følte mig saa beklemt, at jeg ikke kunde fremføre et
								Ord.»Men« vedblev hun, »Gud forbarmede sig over den forældreløse
								Skabning, og frelste mig af disse Barbarers Hænder. Vi befandt os
								just i Livorno, for derfra at indskibe os til Engelland. Under den
								sidste Forestilling havde jeg gjort mine Sager saa slet, at jeg
								havde den haardeste Straf at vente. I min store Angest besluttede
								jeg nu at udføre det Forsæt, hvori jeg hidtil var bleven hindret.
								Endnu inden Forestillingen var forbi, sneg jeg mig bort, og løb af
								alle Kræfter lige ned til Havnen, og styrtede mig i Vandet. Det var
								i Aftenskumringen; men nogle Sømænd, ved hvis Skib jeg sprang ud,
								havde seet mig. Øjeblikkelig kastede Een sig ned, greb mig, og
								bragte mig uskadt op paa Dækket. Aldrig saasnart var dette skeet,
								før min Tyran med en anden af Banden, som strax maae have mærket min
								Flugt, kom farende til og fordrede mig udleveret. Jeg skreg og
								kastede mig ned for min Redningsmand Jeg omsnoede hans Been, »frels
								mig! behold mig! dræb mig!« raabte jeg med min sidste hendøende
								Kraft - Bevidstheden forlod mig. - Da jeg opvaagnede befandt jeg mig
								liggende afklædt i en Seng, og i et smukt Værelse, som havde et for
								mig aldeles fremmed Udseende. En venlig Mand i blaa Klæder sad hos
								mig, og da han saae, at jeg slog Øjnene op, klappede han mine
								Kinder, og talte saa kjerligt til mig, at jeg greeb hans Hænder, og
								bedækkede dem med  Kys.
								»Bliver jeg hos dig? er Rosetti borte? vil Du hytte mig for ham? vil
								du beholde mig?« saaledes raabte jeg, og strakte mine skjælvende
								Hænder ud imod ham. Han kyssede min Pande, og gav mig de trøstefulde
								Forsikkringer: at jeg var i fuldkommen Behold: Han havde løskjøbt
								mig: og jeg havde ikke meer at frygte af den slemme Rosetti.«Alices Øjne tindrede; hun udrakte sine Hænder, som om han endnu stod
								for hende, og sagde: »Gud glæde dig, min Sjæls Frelser, ihvor du er!
								i denne Verden, eller i en bedre! - der! -« med en Madonnas Aasyn
								vendte hun sine Øjne didop, hvor hun engang skulde takke ham. Hendes
								Hænder foldede sig, og sank i Skjødet. Jeg troede, hun havde glemt
								min Nærværelse.Dog ikke længe; hun tog atter ved.»Det var den samme, som drog mig op af Vandet. Han førte et
								Handelsskib; men endnu i dette Øjeblik veed jeg ikke, om han var en
								Engellænder, eller af et andet nordligt Folk; thi hans Modersmaal
								forstod jeg ikke. Men hans sidste Velgjerning imod mig var ligesaa
								stor som den første. Strax den næste Dag kjøbte han mig ordentlige
								Klæder, tog mig med sig til en Villa i Nærheden af Livorno, og
								forestillede mig for nogle der boende Damer; blandt hvilke den
								yngste modtog mig med særdeles Godhed; og da jeg havde fortalt hende
								det sørgelige Brudstykke af mit korte Levnetsløb, spurgte hun, om
								jeg vilde blive hos hende? De kan vist forestille dem, at jeg i
								Førstningen vægrede mig, og ikke vilde skilles fra Captainen. Dog
								snart overbeviste begge mig om, at dette ingenlunde gik an. Jeg
								blev. Han rejste. Jeg saae ham aldrig mere, -«»Denne Dame er min Opdragerinde. Jeg kunde dengang være ti eller
								elleve Aar, men havde hverken lært at læse eller at skrive;
								Religionen var mig aldeles fremmed Hun underviste mig selv i Alt; og
								saaledes indhentede jeg snart det forsømte, ligesaameget af
								Kjerlighed til hende som af egen Lærelyst. Ja, min Herre! Gud
								beskikkede hende til Moder for den forældreløse. O, denne min anden
								Moder er - De gjætter det allerede - Comtessen her - og -« her
								rejste hun sig - »nu kjender De, Hr. Rector! Styrken og Helligheden
								af et Baand, som De vist er for ædel til at ville opløse.«Ogsaa jeg rejste mig; kyste med taus Ærbødighed hendes Haand, hvilket
								hun ikke forholdt mig og vendte tilbage til mit Værelse.Jeg følte nu alt for vel, at jeg maatte frasige mig den skjønne
								Alice, og bekæmpe min Lidenskab; og at det første Skridt hertil var
								en  snarlig Hjemrejse.
								Alligevel vilde en alt for pludselig gjøre Opsigt, og røbe mit
								Hjertes Hemmelighed, hvilken de omværende allerede havde begyndt at
								ane. Tilmed var den halve Tid af Ferierne endnu tilbage. Jeg maatte
								altsaa ophitte et rimeligt Paaskud, for ej at synes uskjønsom mod de
								vakkre Ulvedalers mange Artigheder, og hjertelige Gjæstfrihed. Dette
								fandt jeg let, og berammede da Afrejsen til anden Dagen derefter.Vore bedste Handlinger fattes dog stedse Heelhed. De udspringe alle
								af flere Bevæggrunde, hvoraf nogle igjen
								ikke ere aldeles rene. Saaledes avledes denne min Beslutning ikke
								ene af Agtelse for de tvende Damers indbyrdes Forhold, men ligesaa
								meget af en Slags Klogskab - en vis Hjertets Politik, som
								tilhviskede mig: at jeg herved vilde befæste mig i Alices Gunst.
								Maaskee endog at herunder stak en lidt mandlig Stolthed, og den
								igjen blandet med en Smule Tilsats af hvad Franskmændene kalde dépit amoureux. Og overalt dette, tør jeg
								vel bestemt paastaae: at ikke et svagt Haab om Muligheden af Alices
								Besiddelse endnu ulmede i mit Hjertes inderste Lønkammer.8. SøcaptainenDen paafølgende Nat vaagnede jeg hændelsesviis midt i min Søvn, og
								blev uforsætlig Tilhører ved en Samtale, hvis Indhold griber alt for
								meget ind i denne hele Historie, til at jeg ikke skulde gjøre mine
								Læsere bekjendte dermed.Brødrene, som vistnok troede at jeg bestandig sov, gjennemgik deres
								vigtigste Livsbegivenheder. Den ældre maae ved min Opvaagnen have
								endt sin Beretning; thi jeg hørte da, at han sagde: »saaledes var
								det urandsagelige Forsyns Førelse med mig, kjere Broder! Fortæl du
								nu mig oprigtig, hvorledes det er gaaet til, at du med saa stor en
								Guds Velsignelse aldrig har faaet isinde at gifte dig!«»Det er snart sagt« svarede den Yngre: »fordi jeg ikke har havt Lyst
								til nogen, undtagen Een; og hende kunde jeg ikke faae.«»Men denne Ene!« sagde Conrectoren »hvem var hun? hvorfor fik I ikke
								hverandre? lad mig høre det saadan i Sammenhæng!«»Ja vel! siden du ønsker det« svarede Broderen. »Jeg var kommen
								tilbage fra et Krydstog under Kurilerne, og laae ved Peter Pouls
								Havn paa Kamschatka, da der indløb Ordre fra Admiralitetet: at jeg
									 ufortøvet skulde gaae
								over til Nordvestkysten af America, der foretage nogle Opmaalinger,
								og siden den nærmeste Vej - om Cap Horn nemlig og gjennem
								Middelhavet - til en Havn i det sorte Hav, for at afgive mine
								Beretninger. Paa denne Tour maatte jeg for Haverie anløbe en Havn i
								Middelhavet, og det traf sig just, at det blev -«- »Glem ikke, hvad du vilde sige!« faldt Conrectoren ind, »hvornaar
								var det? hvorlænge er det siden?«»Lad mig see!« svarede Sømanden; »det er en tolv Aar siden. - Nu,
								seer Du, traf det sig saa, at der paa denne Plads var nogle fornemme
								rejsende Russer; og de kom ombord til mig, og jeg korn til dem
								igjen; og det gik lystigt til med Baller og Basseraller i en Fandens
								Tid. - Paa saadant et Pikkenik blev jeg paasejlet af den Fregat, jeg
								mener, og fik en Skamfiling i Hjertet, som jeg ikke i mange Tider
								forvandt.«»Aha!« brød Skolemanden af, »Du blev forelsket - ikke sandt?«»Vist gjorde jeg« svarede Broderen; »og det var ikke saa sært, for
								det var den skjønneste Sejler - skal du vide - jeg i mine Dage har
								seet. Jeg gjorde Signaler; men dem besvarede hun ikke - eller hun
								forstod dem ikke. Saa løb jeg hende klos op paa Siden, og prajede
								hende - i al Høflighed. Og saa passiarede vi, og saa dandste vi, og
								-«»Var det et italiensk Fruentimmer?« faldt den ældre atter ind, »og
								hvad hedde hun?«»Hun var ingen Italienerinde« svarede den yngre; »men barnefødt i
								Frankrig; og hedde Roseau. Men Navnet gjør nu ikke noget til Sagen.- Kort at fortælle: vi kom sammen een Gang, og to Gange, og flere
								Gange; og tilsidst kom det mig saa i Munden at jeg sagde hende reent
								ud paa godt dansk: »Mademoiselle! Je vous
								aime.«»Godt!« sagde Conrectoren; »og hun? -«»Hun sagde ingen Ting« vedblev den Anden, »for hun hang i mine Arme,
								og saae ud som hun vilde til at himle. Og saa gav jeg hende et Kys,
								og hun gav mig eet igjen, og det blev til mange Kys, og havde nær
								aldrig faaet Ende. Og Meningen blev, at vi bandte højt og dyrt -«»Hvad? bandte hun?« spurgte min Conrector.»Naa ja! jeg mener blot, at vi tilsvor eller lovede hverandre med
								Haand og Mund, at vi vilde holde af hverandre saalænge Livets Vind
								pustede i vore Sejl.«»Det var et smukt Løvte« sagde Skolemanden; »hvorfor monstroe blev
								det ikke opfyldt?«»Det kom saaledes,« svarte Sømanden. »Blandt Russerne der paa  Pladsen var der en Greve,
								som og syntes godt om Marie; og da han mærkede, at jeg havde taget
								Luven fra ham, satte han alle Kludene til, for at hale mig. Og da
								det ikke hjalp -«»Holdt lidt!« faldt hiin atter ind »hvad vil du sige med »Kludene« og
								det?«»Jeg mener kun« svarede denne »at han vilde stikke mig ud med
								Complimenter og Guldstads, Diamanter og Perler og saadant Ragerie.
								Men da han nu alligevel maatte sakke agter ud, saa blev han grov, og
								vi ragede uklar, og saa kom vi til at duellere -«»Aa fy! Bro'er Christian!« brummede Conrectoren »har du duelleret?
								det er en barbarisk Skik.«»Det kan gjerne være« sagde Søegutten; »men det er nu eengang Skik;
								og den maae man følge. Det gik da godt nok, men ikke alt for godt:
								han fik en Kugle i Skroget, og maatte lægge op et Fjerdingaarstid,
								for at lade sig kalfatre -«»Han døde ikke?«»Nej! Men han var af en stor Familie, og havde mægtige Venner; og jeg
								blev drillet og chicaneret, saalænge til jeg maatte tage min Afsked.
								Og det var min Lykke som du veed.«»Men Pigen?«»Pigen! - Ja, seer du! da han ikke selv kunde faae hende, saa fik han
								nogle af hans gode Venner til at bagvaske mig hos hende og hos
								Familien, som om jeg var en liderlig Hund, der havde mig en Kjereste
								paa hver Plads jeg kom til. Nu skulde det netop træffe sig saa, at
								jeg i samme god Lag havde skjænket hende et levende Beviis paa min
								Kjerlighed -«»Hvad!« foer den Gamle heftig op, »Christian! var det kommen saavidt?
								Gud forlade dig! havde du besvangret hende?«Broderen loe. »Du ta'er fejl; det var ikke saadan ment - det skal jeg
								nu fortælle dig bagefter. Nok er det: hun troede Sladderen - skrev
								mig til, »at saadan og saadan« og derfor vilde hun nu dreje af, og
								jeg kunde styre min Cours hvorhen jeg selv lystede. Jeg løb strax
								for at klare Tingen; men hun havde allerede lettet, tilligemed hele
								hendes Escadre. Jeg har ikke seet hende siden.«»Hvorfor skrev du ikke til hende? søgte hende op?« spurgte hiin.»Ja hvor?« sagde Sømanden. »Jeg vidste ikke engang Navnet paa hendes
								Hjemstavn. - Det var forbi, og derved var intet videre at gjøre.«Her opstod en kort Taushed; efter hvilken Conrectoren først tog ved:
								»det er sandt, den Omstændighed, du berørte, der gjorde hende
								Hovedet saa kruset -«»Rigtig! det gik saaledes til. En Aften, som jeg -« Her paakom mig
								uhældigviis en Nysen, som ganske afbrød Samtalen. Conrectoren sagde
								»Prosit!« og Broderen mumlede til ham: »en anden Gang.«9. Slutning»Ingen veed - naar Solen staaer op - hvordan den
									vil gaae ned,« er eet af Degnens Ordsprog i Ulstrup,
								hvorved han næsten har erhvervet sig Anseelse af en Sandsiger; og
								det temmelig nemt, thi i Grunden er det ikke andet end en Spaadom,
								der langt oftere træffer ind, end slaaer fejl.Dette Tankesprog - som Herredsfogden ophøjede i Orden med de syv
								Vises i Grækenland; den avisbelæste Pranger satte over for Etatsraad Syrachs; es kann nicht so bleiben;
								og Degnen selv lidt nedenfor den vise
								Syrachs: priis ingen lykkelig, før hans Endeligt kommer - dette
								Tankesprog, som han ogsaa anbragte paa den til Afrejse bestemte Dag,
								da en tyk sortgraae Tøetaage skjulte Himlen og indhyllede Jorden,
								har uudslettelig indpræget sig i min Hukommelse, idet nemlig den
								physiske Betydning, i hvilken Oraclet gaves, fik en moralsk, uventet
								og glædelig Opløsning - alt som i nærværende Capitel nøjere skal
								oplyses.Endnu medens vi alle tre laae i Sengen om Morgenen, og snakkede,
								foreslog Captainen: at vi skulde takke Comtessen personlig for
								Brugen af hendes Værelse. Jeg fortalte ham, hvorledes jeg var bleven
								høflig afviist: men bifaldt dog, at vi bad om Audients hos hendes
								Naade. - Det gjorde vi, og, imod al Forventning, blev den os
								tilstædet.Jeg veed ikke hvorledes det kom sig, at jeg gik først og allene -
								dreves jeg maaskee uvilkaarlig af et vist lønligt Haab? Amor er en
								Sophist; og hvad værre er: han leger med sine Fanger, som Katten med
								Musen.Alice var ikke tilstæde; men at hun alligevel maae have talt gunstigt
								om mig til Comtessen, kunde jeg skjønne af den særdeles artige
								Modtagelse, jeg fandt hos denne vakkre Dame. - Hun var af en fiin
									 men indtagende
								Skabning; og hendes Ansigt ejede endnu meget af det der nogle Aar
								tilbage maae have gjort hende til en udmærket Skjønhed. Hendes Tale
								var, som det kan formodes, aandfuld og livelig; og uden
								Tilbageholdenhed indlod hun sig i en højst roesom Samtale om de
								skjønne Kunster og deres Skatte i la bella
								Italia. Den trak sig temmelig langt ud; og jeg fandt, at det
								var paatide at afbryde. Jeg havde allerede rejst mig, for at tage
								Afsked, da Tjeneren meldte Captainen, og denne blev indladt. Han
								bar, til min Forundring, hollandsk Søofficiers Uniform, og en
								russisk Orden paa Brystet.Langt højere steeg min Forundring, da han blev staaende stiv som en
								Ordonnants tæt inden for Døren, eller paa selve Tærskelen, med et
								Ansigt, hvori noget højst sælsomt afspejlede sig, hvilket og
								uvilkaarligt førte mine Øjne fra ham til Gjenstanden. Der stod
								Comtessen - et lignende Spejl - men hendes Forbauselse syntes
								blandet med Glædesglimt; ogsaa kom hun først
								tilords: »hvis jeg ikke fejler« - stammede hun svagt og med
								arbejdende Bryst - »har jeg engang tilforn« - med et dybt Buk
								udførte og bekræftede han Spørgsmaalet. »Det er mange Aar siden«
								vedblev hun, og hendes Øjne sank til Jorden. »Elleve« svarede han,
								og saae ligeledes ned for sig. En Stund taug nu begge. Da trængte
								Taarer sig frem under hendes Øjenlaage; hun saae atter ivejret,
								lagde den ene Haand under Barmen - udstrakte den anden, og kastede
								et forvirret, uroligt Blik til mig - Jeg følte strax, at tredie Mand
								her var tilovers. Med et taust Buk drog jeg mig tilbage, og listede
								mig bag om Captainen ud af Værelset.Jeg ilede at opsøge Conrectoren, for at meddele ham den ikke mere
								tvivlsomme Opløsning af hiin Hemmelighed, i hvilken jeg om Natten
								var bleven Medvider. Jeg foer - ubegribelig for alle dem, jeg mødte
								- fra Stue til Stue, Trappe op og Trappe ned Omsider fandt jeg ham i
								vort fælles Soveværelse. Næsten aandeløs udstødte jeg: »han har
								hende - hun er her - det er hende - kan ikke
								være andet -« »hvem dog?« humanissime!«
								sagde han forundret. »Hvem anden -« svarte jeg - »end hende i
								Livorno - hende De veed -« jeg havde glemt Navnet. »Hjelpe
								mig Gud!« sukkede han med foldede Hænder; »Kjereste Hr. Collega,
								hvorledes er det fat? insanis aut versus
								facis?«* »Aa nej, nej« raabte jeg; »det er som jeg siger Dem,
								kom! kom! -« jeg greb hans Haand - »De skal selv see - det er hende
								- Comtessen -« * Er Du gal, eller gjør du Vers. Jeg drog ham med mig ind
								i Salen; men her holdt han mig tilbage, standsede, og sagde: »Bie
								Kjere! jeg maae summe mig lidt - hende - i Livorno - han i Nat
								fortalte om - hørte De det?« »Noget af det« svarte jeg; »jeg
								vaagnede hændelsesviis mod Enden af Historien.« »Men hvad siger De?«
								udraabte han, og slog Armene over hinanden, idet han med store Øjne
								stirrede paa mig »denne franske Pige - hm! Rüseau - Rousseau - eller
								hvad det var hun hedde - og Corntessen? -« »- er een og samme
								Person« forsikkrede jeg. »Nu skal De see - hun gjør ham sikkerlig
								Afbigt for hendes ugrundede Mistanke - kom!« - Endnu vilde han ikke
								afsted; Tvivlen fik atter Overhaand; han satte Næverne i Siden, og
								saae paa mig med et Smiil, der omtrent skulde sige saa meget som:
								»Det er et eller andet Skjelmerie, du har for.« - I dette Øjeblik
								hørte vi Corntessen sige: »naar De ret vil betragte min gode Alice,
								vil De selv let opdage den store Liighed i Deres Ansigtstræk, som
								gav Bagtalelsen Vægt. Jeg var allerede to Dagsrejser fra Livorno, da
								hun bragte mig ud af Vildfarelsen; og da jeg ankom der igjen, var De
								borte.« »Per deum optimum maximum!«* raabte
								Conrectoren, »ita se habet res.« Og dermed
								sprang han foran mig ind til de Lykkelige.Nu først blev jeg mig det søde Haab om Alices Besiddelse fuldkommen
								bevidst; og med bankende Hjerte gik ogsaa jeg derind. -Forsoningen mellem de Gjenfundne var fuldbragt. Alle tre stode Haand
								i Haand; og en Glæde som vi tænke os de Saliges, straalede i deres
								Aasyn. »Broder!« raabte Captainen, og faldt med frembristende Taarer
								om Broderens Hals.Jeg nærmede mig til Alice. Hun rødmede i yndig Forvirring. Førend jeg
								nu anden Gang bejlede, læste jeg hendes Svar; og dette hævede mit
								Mod. »Ædle Alice!« sagde jeg »er Hindringen nu bortrøddet? og tør
								jeg haabe?« Med et engleligt Smil svarede hun: »der ere mine
								Forældre!« - Begge havde hørt mit Andrag; og Corntessen tog Ordet,
								tilligemed Alices Haand: »hun elsker Dem, Hr. Rector, og hun er Dem
								værd Allerede for to Dage siden mærkede jeg noget; men seer nu først
								hvad det betydede -« hun lagde hendes Haand i min »- tag hende! og
								elsk hende som hun fortjener.«Gud veed, hvor Tiden blev af; men det var Middag, inden Kammerraadens
								og alle de øvrige erfarede, hvad der imidlertid var * Ved den
									store og gode Gud! - det forholder sig saa. foregaaet. - Der blev en
								almindelig Glæde; og den Dag tænktes ikke mere paa Rejsen.Ved Bordet blev den dobbelte Forbindelse højtidelig fejret med
								behørige Skaaler, Trompetstød og Sange; blandt hvilke udmærkede sig
								een, digtet paa staaende Fod af den løjerlige Degn, ved sit
								gammeldags Tilsnit og sine uforblommede Hentydninger paa det
								forventede Offer. - Enhver var lystig paa sin Viis; men ingen meer
								end gamle Conrector. Han kunde ej engang sidde rolig paa sin Stol;
								men gik om saa til Een og saa til en Anden, og declamerede latinske
								Vers baade til Lærde og Ulærde. Det gik endog saavidt at han
								istemmede: »gaudeamus igitur.«Da den var udsungen, sagde han til Broderen: »Christian! denne Dag er
								den skjønneste i mit Liv; der er intet i Verden, som kunde gjøre mig
								gladere, end jeg nu er« - »Det skal du ikke bande paa!« svarede
								Captainen med en ganske sælsom Mine; og hviskede derpaa noget til
								sin Kjereste. Begge stode op og fulgte ud efter Captainens Tjener,
								som Dagen iforvejen var ankommen med sin Herres Tøj, havde hjulpet
								til at varte op ved Bordet, og nylig sagt noget til ham, der med eet
								gjorde ham ganske alvorlig.De kom ikke igjen; og nu blev jeg kaldet ud - Da jeg traadte ind i
								det Værelse, hvor de tre befandt sig, vendte Captainen sig om imod
								mig, holdende et stort Silkeklæde i den ene Haand, og et Stykke
								beskrevet Papiir i den anden. »Der synes at opgaae et Lys« sagde han
								med en dybsindig Mine; »men hvad det lader os skimte forekommer mig
								saa sælsomt, at jeg frygter det kunde være en Lygtemand. Seer De!
								min Tjener her - De kan ikke tvivle paa hans Sanddruhed, han har
								været hos mig i mange Aar - De veed dog Alices Historie, saavidt
								nemlig hun selv og vi to (han pegede paa Comtessen) kjender den?« -
								Jeg bejaede det. - »Vel!« vedblev han, »min Tjener paastaaer ogsaa
								at kjende hende, ja at han har kjendt hende længere end vi andre, og
								at han kan følge hendes Tilbagespor lige op til Østersøens Bredder.
								- Som en fattig og frendeløs Dreng lod han sig hverve til Rosettis
								Trup som Oppasser og da han blev større, som Maskinkarl. Han
								fortæller: at da de for noget over tyve Aar siden gav Forestillinger
								i Rostok, var han og een af Springerne en Dag gaaet ud fra Byen, og
								langs med Havet, for at skyde Strandfugle. Da see de noget mørkt
								komme drivende til Land De gaae hen for at tage imod det, og opdage,
								at det er Ruffet af et Skib. Saasnart de havde faaet det slæbt helt
								op paa  Strandbredden,
								undersøgte de det, og fandt derinde et voxent Fruentimmer og et
								lille Pigebarn sammenbundne med et Klæde - just dette jeg her har.
								Den første var død, og blev død, og begravedes paa nærmeste
								Landsbyekirkegaard Men i Barnet var der endnu Liv, og det beholdt
								Livet. De tog det med sig, og Rosetti, som saae at det var smukt og
								velskabt, tilegnede sig det, for at afrette det til æquilibriske
								Kunster. Og det er just vores kjere Alice.« »Derpaa vil jeg gjøre
								min Eed« faldt Tjeneren ind »Jeg var endnu hos Manden, da hun sprang
								i Vandet i Livorno, og kjendte hende strax igjen, det første jeg
								saae hende her.« »Alt det veed jeg ogsaa« vedblev Captainen; »men nu
								videre!« »Her er Klædet, der bandt dem til hverandre« sagde
								Tjeneren; »det tog jeg til mig, og har gjemt det lige siden; og
								dette Brev sad paa den Dødes Bryst; jeg tørrede det, og gjemte det
								ligeledes, i den Tanke at det maaske engang kunde komme til Nytte.«Brevet var ufuldendt, og lød saaledes: »Min elskede Mand! Vi ere i
								Havsnød, Skipperen frygter, at vi ikke kunne frelses. Er det da
								Himmelens Villie, at jeg og vort Barn saa langt fra dig, min
								dyrebareste! skulle -« meer stod der ikke. Sandsynligviis er Skibet
								i dette Øjeblik adsplittet og sunken.»Hvoraf vidste I, at Barnet hedde Alice?« spurgte nu Comtessen.
								»Saameget kunde det selv sige« svarede Tjeneren; »rigtignok syntes
								mig, det var Else og ikke Alice; men saaledes kaldte Rosetti og de
								andre hende.«»Var der da ingen som spurgte hende« vedblev Comtessen, »hvem hendes
								Forældre var, hvor hun var fra, og saadant?« »Aajo!« svarede han;
								»men hun kunde ingen Forklaring give; hendes Fader hedde Fa'er, og
								Moderen Mo'er, og til Stedet hvor de boede, vidste hun intet andet
								Navn end Hjem.«Hidtil havde jeg lyttet med stedse stigende Opmærksomhed; men nu
								syntes mig Tvivlen at maatte vige for frydefuld Vished. »Hr.
								Captain!« raabte jeg, »det kan ikke være andet: min elskede Alice
								maa være deres Broderdatter.« »Jeg er meget nær ved at troe det«
								svarede han »men ganske afgjort er det ikke - veed De ogsaa
								hvorledes han mistede Kone og Barn?« »Han har her paa Ulvedal
								fortalt mig det - ogsaa Tiden stemmer -« »- Men« afbrød Captainen;
								»det er dog besynderligt om Alice ikke selv kunde huske noget meer
								fra sin Barndom, hun var vel dog en fire Aar eller saa -« »- Det var
								alt kun som Drømme for hende« sagde Comtessen; »og Præget af denne
								dunkle  Skrivt udslettedes
								efterhaanden. Hun mindedes sine Forældre, men ikke hvordan de saae
								ud; hun kunde huske at de boede i en stor Bye med mange røde Huse,
								men ikke hvad den heed; at hun sejlede paa et stort Vand, men ikke
								hvorfra Skibet kom. Og sit Modersmaal maae hun blandt Gøglerne
								aldeles have glemt; thi af dansk forstod hun ikke et Ord.«»Findes der ingen Bogstaver paa Shawlet?« sagde Captainen. »To«
								svarede Tjeneren; og virkelig saae vi i det ene Hjørne et A og et E
								-»Hvad hedde deres Broderkone?« spurgte jeg ivrig. »Det sagde han
								mig ikke« svarede han; »men her er tilforladelig Nøglen.«Imidlertid var man staaet fra Bordet, uden at bie længere efter os.
								Conrectoren søgte sin Broder, Alice mig; han kom først og netop som
								Broderen holdt Tørklædet frem med de anførte Ord »Hvad Pokker
								stikker jer, I unge Mennesker?« raabte han; »hvilke Raad oplægge I
								her?«Jeg var ubetænksom nok til at ville fortælle ham uforberedt det Hele;
								men den sindige Søkriger greb min Haand og sagde: »ikke hidsig, min
								Ven! lad mig allene staae tilroers!« Han traadte nu tæt hen til
								Broderen, og tiltalte ham saaledes: »det er en Nødvendighed - jeg
								beder dig, læg Mærke hertil! - at jeg gjør et Skaar i din Munterhed,
								og vækker alvorlige Erindringer - hvad hedde din salige Kone?«Conrectoren gjorde store Øjne og sagde: »Min Gud! hvorfor spørger du
								mig derom nu? - hun hedde Adolphine Ewers.« I det samme faldt hans
								Blik paa Tørklædet, og det lod, som han begyndte at gjenkjende det;
								og i selvsamme Øjeblik traadte Alice til. Jeg faldt om hendes Hals,
								Captainen om Broderens; men Comtessen raabte: »sagte dog! og dræb
								dem ikke!«Jeg var beruset af Glæde; intet formaaede at standse den: faa
								Øjeblikke derefter laae Fader og Datter i hverandres Arme.