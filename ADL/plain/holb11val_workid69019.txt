EPISTOLA DV.Til ** Saasom jeg nu har opnaaet en høy Alder, nærmende mig til 70 Aar, og jeg føler de
                    Skrøbeligheder, som Alderdommen med sig fører, saa har jeg udi disse Dage taget
                    mig fore med Andagt at igiennemlæse Ciceronis Skrift de  Senectute, for at see hvad Historisk Trøst
                    for gamle Mænd der udi findes. Hans Argumenter komme mig for at være
                    velgrundede: Men man maa derhos tilstaae, at de fleeste ikke holde Stik, med
                    mindre man forestiller sig, at hver gammel Mand er en Cato, det er saadan een,
                    som conserverer udi sin høye Alder saavel Legemets som Sindets Kræfter. Men,
                    saasom faa gamle Mænd der udi have Catonis Lykke, saa bliver denne Thesis
                    vanskelig at forsvare, og de Indvendinger, som derimod giøres, blive af den
                    Vægt, at de ved ingen Veltalenhed kand igiendrives. Cicero tilstaaer vel, at
                    unge Mennisker ere meer begavede med Legemets Kræfter, og at de med større
                    Færdighed kand forrette Sager; Men at gamle Mænd derimod kand være et Land meer
                    til Tieneste ved sunde Raad og erhverved Erfarenhed, og at de i den Henseende
                    kand lignes med modne Frugter, som have naaet deres Fuldkommenhed. Men, saasom
                    de fleste gamle Mænd tabe saavel Sindets som Legemets Kræfter, saa at ikke
                    alleene Synet, Hørelsen, Ihukommelsen og andre Sandser svækkes, saa kand man
                    heller raade dem at entholde sig fra Forretninger, hvorved man seer mange at
                    underkastes Latter og Foragt; saa at, langt fra de fleeste kand lignes ved
                    moedne Frugter, de heller kand ansees, som de, der ere raadne og ankomne. Cicero
                    tilstaaer videre, at gamle Mænd ere Sygdom underkastede: Men, siger hand derhos,
                    at de unge ere ey heller derfore befriede, hvilket ikke kand nægtes: alleene man
                    maa herved sige, at de unge kand blive, men at de gamle ere syge: Thi
                    Alderdommen udi sig selv er en Sygdom, ja ofte en Samling af alle Sygdomme; thi
                    det heder: Senectus omnium malorum portus est, det er: Alderdommen er en Havn
                    for alle onde Ting. Vil man hertil foregive, at de gamle, som af foregaaende
                    Sygdomme og Fortrædeligheder ere hærdede, skikke sig bedre udi Modgang og Kaars,
                    end de unge, saa viiser tvertimod daglig Erfarenhed, at dette saaledes ikke
                    forholder sig; thi, ligesom Sygdomme tiltage ved Alderdom, saa formindskes ogsaa
                    Taalmodighed hos ældgamle Folk. Klyn-  ken og Vanskelighed er Alderdommens bestandige Geleydere; Ja det som meere
                    er, ligesom rige Folk ere mest gierrige, og mest frygte for Fattigdom, saa seer
                    man af utallige Exempler, at de gamle mest zittre mod Dødens Ankomst: Thi
                    Alderdommen er naturligen frygtsom, endskiønt den haver mindst Aarsag til at
                    frygte i Verden. Alderdommen finder fast ingen Fornøyelse udi nogen Ting: ja den
                    vrager og væmmes ved det som forhen har mest fornøyet: Saadant regner dog Cicero
                    blandt Alderdommens Herligheder, saasom den er befried fra de syndige Vellyster,
                    hvoraf Ungdommen befristes og underkastes Ulykke og Fordærvelse. Dette kand og
                    ikke nægtes: Men gamle Folk væmmes ogsaa ved sømmelige og tilladelige
                    Fornøyelser, Tækkelighed forvandles til Misantropie, Socialitet til Eenlighed,
                    og Glæde til Sorg og Bekymring. Verden synes dem meer forkeert end den
                    virkeligen er. Hvad som friskt er, ansees som raadent, Maden vil ikke smage,
                    Tænderne, hvormed den skal tygges, ere Stumpe, og Maven kand den ikke fordøye,
                    saa at de have intet andet at trøste sig ved uden Døden, hvilken de ideligen
                    paaraabe, skiønt, naar den lader sig indfinde, de sige med Katten udi Fabelen:
                    Det var ikke mig, som raabte: det var min Naboe. Blandt Ciceronis Trøste for
                    Alderdommen er ogsaa denne, at gamle Mænd formedelst deres graae Haar æres og
                    venereres. Men Erfarenhed viiser, at de heller belees og foragtes helst naar de
                    fremture sig udi Forretninger, og søge at paatage sig de Byrder, som deres gamle
                    Skuldre ikke meer kand bære. Jeg har kiendet Mænd, som udi deres blomstrende Aar
                    og Manddom have været som Orakler udi Collegier og Rette; men udi deres sidste
                    Aar have siddet som Støtter, eller deres Ord have ikke været agtede andet end
                    som blot Lyd uden Betydelse. En hver Stad er ikke som Lacedæmon, hvor en gammel
                    Mand var udi Agt og Ære, alleene efterdi hand var gammel; Thi paa de fleeste
                    andre Steder gaaer det undertiden gamle Mænd som Elisæo, hvilken Ungdommen
                    beærede med den Titel af Skalde-Pande. Intet er  almindeligere end det Navn af gammel Knark, som gives en gammel
                    Mand, og at høre ham tillagt den Characteer af at gaae i Barndom, naar hand
                    modsiger Ungdommen, skiønt hans Modsigelse eller Correctioner kand være
                    velgrundede. Blandt Alderdommens Herligheder regner Cicero ogsaa dette, nemlig,
                    at det er en Fornøyelse at kunde forestille sig og erindrer sine forbigangne
                    Ungdoms og Manddoms Bedrifter. Man spurte engang en Philosoph, som havde levet
                    udi 107 Aar, om han kiededes ved at leve. Hand svarede: Jeg har intet at
                    besværge mig over i min Alderdom, efterdi jeg ikke har misbrugt min Ungdom. Men
                    dette passer sig ogsaa alleene paa en Cato, hvis forrige Levnet er en Kiæde af
                    berømmelige Gierninger, som stedse have været geleydede af Lykken. Hos de
                    fleeste andre gamle Mænd derimod haver forrige Bedrifters Betragtning langt
                    anden Virkning. Det er i den Henseende at de gamle Hedninger have foregivet, at
                    de afdøde Mennisker, førend de bleve antagne udi de lyksalige Boeliger, maatte
                    drikke af Lethes eller Forglemmelsens Flod, paa det at deres Levnets og
                    Bedrifters Erindring ikke meer skulde foruroelige dem, og giøre noget Skaar udi
                    deres Lyksalighed. En Censor vil maaskee sige, at jeg her begaaer samme Feyl som
                    Cicero: Og at, ligesom hand udaf en Catonis eller andre deslige faa gamle Mænds
                    Exempler søger at viise visse Fordeele og Herligheder, hvorved Alderdommen kand
                    trøste sig, saa bygger jeg min Thesin paa et ligesaa falsk Grundvold, naar jeg
                    af nogle faa bedagede Mænd søger at viise Alderdommens Elendighed og Bedrøvelige
                    Tilstand. Men, om Mynstring skulde holdes, og Liste skulde giøres over de eene
                    saavel som over de andre, vilde Listerne blive meget ulige, og vilde man da
                    klarligen see, at Cicero tager sine Beviis, af nogle faa og rare Mennisker, da
                    jeg derimod har Mængden paa min Side saa vel af Afdøde som endnu levende gamle
                    Mænd, hvis Dage udi Alderdommen ere suure og bedrøvelige. Jeg regner mig selv
                    blandt de sidste, saasom jeg merker at mine Lidelser udi Alderdommen tilvoxe,
                    ligesom Sindets Kræf-  ter til at
                    imodstaae de samme, formindskes. Skiønt der findes utallige andre gamle Mænd,
                    som ere end fleere Skrøbeligheder og Lidelser underkastede, og ere udi den
                    Tilstand, som Juvenalis vidtløftigen beskriver blandt andet med disse Ord: Ille humero hic lumbis, hic coxa debilis: ambosPerdidit ille oculos, et luscis invidet: hujusPallida labra cibum capiunt digitis alienis.Præterea minimus gelido jam corpore sangvisFebre calet sola etc. Man seer saaledes, at af Philosophie alleene liden Trøst kand hentes for
                    Alderdommen, og var det derfor at mange bedagede, Romere og Grækere ikke toge i
                    Betænkning paa en eller anden Maade at forkorte deres Liv, naar de saae, at det
                    alleene var dem til Byrde, og at de ingen Tieneste meer kunde giøre. Den eeneste
                    Trøst derfor tages af Religionen; Thi hvad kand meere fryde et Menniske end det
                    tilkommende Livs Betragtning. Det maa være det samme for ham som for en
                    Søe-Mand, der, efter udstanden Storm og Uveyer seer sig nær ved Havnen. Denne
                    Trøst, hvilken er den eeneste, som er grundig, har Cicero, som en Hedning af
                    Mangel paa Oplysning, ikke kundet sige af. Gid den hos oplyste Christne havde
                    stedse den Virkning som den burde have. Men man seer disvær af Erfarenhed, at
                    Troe og Tillid hos de fleeste er svagere end de selv indbilde sig. Eenhver
                    raaber; jeg troerl ja jeg er forsikret om et bedre Liv end dette. Men naar Døden
                    kommer, som vil giøre Ende paa deres Lidelser, og aabne Dørre for dem til de
                    Lyksalige Boeliger, beede de dog om Opsættelse. Denne Betænkning synes vel noget
                    haard mod det menniskelige Kiøn, sær mod oplyste Christne: Men det giør ingen
                    gode at tale mod Erfarenhed, og at nægte det, hvorom man af daglige Exempler
                    overbeviises. Jeg tilstaaer dog gierne, at der findes nogle, hvilke ansee Dødens
                    Ankomst som et Glædskabs-Bud. Men mon de samme saaledes ikke anstille sig for at
                    lade se deres herois-  mum, og for af
                    Nødvendighed at giøre en Dyd. Prøven kunde giøres, hvis man udi yderste
                    Aandedræt kunde forsikre dem om Livet, og meener jeg at den ofte er giort med
                    Mennisker, som ere dømte fra Livet, og som med en heroisk Bestandighed ere gaaet
                    til Døden, hvilke dog efter uformoden Forsikring om Pardon ere fast daanede af
                    Glæde, og derved have røbet sig selv. En Græsk Offer-Præst søgte engang at
                    bestyrke en ung Lacedæmonier mod Døden, forestillende ham det andet Livs
                    Lyksalighed: Hvortil den unge Person svarede, efterdi du er saa forsikred derom;
                    hvi døer du da ikke selv. Det samme kand og siges til andre, som bryste sig af
                    deres sterke Troe: Hvi ere I da saa bange for at døe.
                    Denne Materie fortienede vidtløftigen at udføres: Men det maa være nok
                    denne Gang. Og vil jeg alleene til Slutning anføre Marqvisindens af Lambert
                    sindrige Betænkning over Alderdommen: Hendes Ord ere disse: "Ved
                    Ungdommens Forliis taber man ogsaa all Undskyldning udi de Feyl, som man
                    begaaer; Thi, saasom den forrige Angenemhed, der besmykker en Feyl, er
                    forsvunden, saa dømmes Forseelser efter Rigueur. En gammel Mand maa derfor have
                    Øye med sig selv, og sætte paa Skruer saavel sin Tale, som sin Opførsel og
                    Klæde-Dragt. Intet er urimeligere end ved udvortes Zirather at ville tilveye
                    bringe de Angenemheder, som ved Alderdom forlade os. En frivillig Tilstaaelse af
                    Alderdom udvirker, at Alderdommen bliver mindre. Sær kand man sige, at den
                    største Uheld for Fruentimmer, som have været behagelige, er, at indbilde sig,
                    at de endnu ere behagelige. De maa søge at paatage sig en Skikkelse, som passer
                    sig paa nærværende Tilstand. Intet er uanstændigere end at lade sig see paa
                    glimrende Steder og Spectacler, hvor man ingen Parade kand giøre, og at
                    fremviise et Ansigt uden Yndighed. Udi Alderdommen bliver Smagen meere delicat i
                    behagelige, og meer opvakt udi u-behagelige Ting: Thi saa snart de har tabt
                    Ungdommen, fordobles Pinen og formindskes Lysten." Saa vit bemeldte
                    Dame. Jeg forbliver etc. 